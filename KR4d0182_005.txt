# -*- mode: mandoku-view; -*-
#+TITLE: 豫章黄先生文集
#+DATE: 2015-09-11 09:56:32.515183
#+PROPERTY: ID KR4d0182
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 5
#+PROPERTY: FILE SB04n0519-005豫章黄先生文集-卷第五.
<pb:KR4d0182_SBCK_005-1a>¶
豫章黃先生文集第五¶
　　　　　　　黄庭堅魯直¶
　　　古詩七十首¶
　　　　考試局與孫元忠博士竹間對䆫夜¶
　　　　　聞元忠誦書聲調悲壯戲作竹枝¶
　　　　　歌三章和之¶
　　　　效王仲至少監詠姚花用其韻四首¶
　　　　戲荅王定國題門兩絶句¶
　　　　荅許覺之惠桂花椰子茶盂二首¶
<pb:KR4d0182_SBCK_005-1b>¶
　　　　戲荅陳季常&KR0009;黄州山中連理松枝¶
　　　　　二首¶
　　　　姨母李夫人墨竹二首¶
　　　　王才元惠梅花三種皆妙絶戲荅三首¶
　　　　王稚川旣得官都下有所盻未歸予¶
　　　　　戲作林夫人欸乃歌二章與之竹¶
　　　　　枝歌本岀三巴其流在湖湘耳欸¶
　　　　　乃乃湖南歌也¶
　　　　次韻子瞻子由題憩寂圖二首¶
<pb:KR4d0182_SBCK_005-2a>¶
　　　　劉晦叔許洮河緑石研¶
　　　　寺齋睡起¶
　　　　王立之承奉詩報梅花巳落盡次韻¶
　　　　　戲荅¶
　　　　自門下後省歸臥酺池寺觀盧鴻草¶
　　　　　堂圖¶
　　　　頥軒詩六首¶
　　　　賈天錫惠寶薰乞詩子以兵衞森畫¶
　　　　　㦸燕寢凝清香十字作詩報之乆¶
<pb:KR4d0182_SBCK_005-2b>¶
　　　　　失此藁偶於門下後省故&KR0083;中得之¶
　　　　戲詠蠟梅二首¶
　　　　題子瞻寺壁小山栝木¶
　　　　題子瞻枯木¶
　　　　題伯時畫揩蛘虎¶
　　　　題伯時畫觀魚僧¶
　　　　題伯時畫頓塵馬¶
　　　　題伯時畫嚴子陵鈞灘¶
　　　　題劉將軍鴈¶
<pb:KR4d0182_SBCK_005-3a>¶
　　　　戲題小雀捕飛蟲畫扇¶
　　　　題畫孔雀¶
　　　　睡鴨¶
　　　　小鴨¶
　　　　竹枝詞二首¶
　　　　子旣作竹枝詞夜宿歌羅驛夢李白¶
　　　　　相見於山間曰予往謫夜郎於此¶
　　　　　聞杜鵑作竹枝詞三疊丗傳之不¶
　　　　　子細憶集中無有請三誦乃得之¶
<pb:KR4d0182_SBCK_005-3b>¶
　　　　行次巫山宋楙宗遣&KR0016;送折花廚醖(知/命)¶
　　　　萬州下巖¶
　　　　次浮塘驛見張施州小詩次其韻(知/命)¶
　　　　題瘦驢嶺馬鋪(知/命)¶
　　　　上南陵坡(知/命)¶
　　　　謫居黔南五首¶
　　　　　考試局與孫元忠愽士竹間對䆫¶
　　　　　夜聞元忠誦書聲調悲壯戲作竹¶
　　　　　枝歌三章和之(朴)¶
<pb:KR4d0182_SBCK_005-4a>¶
南䆫讀書聲吾伊北䆫見月歌竹枝我家白髮¶
問烏鵲他家紅糚占蛛絲¶
屋山啼烏兒當歸玉&KR0107;&KR0482;蛛郎馬嘶去時燈火¶
正月半階前雪消萱草齊¶
勃姑夫婦喜相喚街頭雪泥即漸乾已放游絲¶
髙百尺不應桃李尚春寒¶
　　　　　效王仲至少監詠姚花用其韻四首¶
映日低風整復斜緑玉眉心黄䄂遮大梁城裏¶
雖罕見心知不是牛家花¶
<pb:KR4d0182_SBCK_005-4b>¶
九疑山中萼緑華黄雲承韤到羊家眞詮蟲蝕¶
詩句斷猶託餘情開此花¶
仙衣襞積駕黄鵠草木無光一𥬇開人間風日¶
不可耐故待成隂葉下來¶
湯沐冰肌照春色海牛押簾風不開直言紅塵¶
無路入猶傍蜂須蝶翅來¶
　　　　　戲荅王定國題門兩絶句¶
非復三五少年日把酒償春頰生紅白鷗入群¶
頗相委不謂驚起來賔鴻¶
<pb:KR4d0182_SBCK_005-5a>¶
頗知歌舞無竅鑿我心塊然如帝江花裏雄蜂¶
雌蛺蝶同時本自不作𩀱¶
　　　　　荅許覺之惠桂花椰子茶盂二首¶
(彦先)¶
萬事相尋榮與衰故人別來鬢成絲欲知歳晚¶
在何許唯&KR0003;山中有桂枝¶
碩果不食寒林梢割而器之如懸匏故人相見¶
各貧病猶可烹茶當酒肴¶
　　　　　戲荅陳季常&KR0009;黄州山中連理松¶
<pb:KR4d0182_SBCK_005-5b>¶
　　　　　枝二首(慥)¶
故人折松&KR0009;千里想聽萬壑風泉音誰言五鬛¶
蒼煙面猶作人間兒女心¶
老松連枝亦偶然紅紫事退獨參天金沙灘頭¶
鎻子骨不妨隨俗蹔嬋姢¶
　　　　　姨母李夫人墨竹二首¶
深閨淨几試筆墨白頭腕中百斛力榮榮枯枯¶
皆本色懸之髙堂風動壁¶
小竹扶踈大竹枯筆端眞有造化鑪人間俗氣¶
<pb:KR4d0182_SBCK_005-6a>¶
一㸃無健婦果勝大丈夫¶
　　　　　王才元惠梅花三種皆妙絶戲荅¶
　　　　　三首(棫)¶
城南名士遣春來三月乃見臘前梅定知鎖著¶
江南客故放緑梢春晚回¶
舎人梅塢無𨵿鎖携酒俗人來未曽舊時愛菊¶
陶彭澤今作梅花樹下僧¶
病夫中歳屏桮杓百葉緗梅觸撥人拂殺官黄¶
香有思滿城桃李不能春¶
<pb:KR4d0182_SBCK_005-6b>¶
　　　　　王稚川既待(一作/得)官都下有所盻未歸¶
　　　　　予戲作林夫人欸乃歌二章與之¶
　　　　　竹枝歌夲出三巴其流在湖湘耳¶
　　　　　欸乃乃湖南歌也(欸音襖/乃音藹)¶
花上盈盈人不歸棗下纂纂實已垂臘雪在時¶
聽馬嘶長安城中花片飛¶
從師學道魚千里蓋丗成功黍一炊日日𠋣門¶
人不見看盡林烏反哺兒¶
　　　　　次韻子瞻子由題憩寂圗二首¶
<pb:KR4d0182_SBCK_005-7a>¶
松含風雨石骨瘦法窟寂寥僧定時李侯有句¶
不肯吐淡墨寫出無聲詩¶
龍眠不似虎頭癡筆妙天機可並時蘇仙漱墨¶
作蒼石應解種花開此詩¶
　　　　　劉晦叔許洮河緑石研(昱)¶
久聞岷石鴨頭緑可磨桂溪龍文刀莫嫌文吏¶
不知武要試飽霜秋兎毫¶
　　　　　寺齋睡起(元酺池/寺睡起/二首其一東字韻)¶
小&KR0219;大癡螳捕蟬有餘不足䕫憐蚿退食歸來¶
<pb:KR4d0182_SBCK_005-7b>¶
北䆫夢一江春月趂魚舡¶
　　　　王立之承奉詩報梅花已落盡次¶
　　　　　韻戲荅(直方)¶
南枝北枝春事休榆錢可穿柳帶柔定自沈郎¶
作詩痩不應春能生許愁¶
　　　　　自門下後省歸臥酺池寺觀盧鴻¶
　　　　　草堂圖¶
黄塵逆帽馬辟易歸來下簾臥書空不知繡鞍¶
萬人立何如盧郎駕飛鴻¶
<pb:KR4d0182_SBCK_005-8a>¶
　　　　　頥軒詩六首(并序)¶
髙君素作頥軒請予賦詩予爲&KR0003;其義曰在易¶
之頥觀頥自求口實其傳曰觀頥觀其所養也¶
自求口實觀其自養也單豹巖棲谷飲有孺子¶
之色而虎攻其外張毅擎跽曲拳養人間之譽¶
而疾攻其内養虎者不以全物與之牧羊者去¶
其敗羣視其後者而鞭之養鷹者飢之是謂觀¶
其所養庖丁不以肯綮嬰其解牛之刀痀僂丈¶
人不以萬物易蜩之翼匹夫之志不可奪於三¶
<pb:KR4d0182_SBCK_005-8b>¶
軍之帥是謂觀其自養觀其所養盡物之性也¶
觀其自養盡已之性也詩云如切如瑳如琢如¶
磨求盡性而巳君素樂善能賢將求學問日新¶
之功故作頥軒以養其正吉乃以觀頥自求口¶
實六字作詩以勸戒之¶
金石不隨波松竹知歳寒冥此芸芸境回向自¶
心觀¶
知足是靈龜無厭乃朶頥虚心萬物表寒暑自¶
四時¶
<pb:KR4d0182_SBCK_005-9a>¶
無外一精明六合同出自公能知夲原佛亦不¶
相似¶
辱莫辱多欲樂莫樂無求人生強學耳萬古一¶
東流¶
樞機要發遟飲食减味厚漁人溺於波君子溺¶
於口¶
涇流不濁渭種桃無李實養心去塵縁光明生¶
虚室¶
　　　　　賈天錫恵寳薫乞詩予以兵衞森¶
<pb:KR4d0182_SBCK_005-9b>¶
　　　　　畫㦸燕寢凝清香十字作詩報之¶
　　　　　乆失此藁偶於門下後省故紙中¶
　　　　　得之¶
險心游萬仭躁欲生五兵隱几香一炷靈臺湛¶
空明¶
畫食鳥窺臺宴坐日過砌俗氛無因來煙霏作¶
輿衞¶
石&KR0097;化螺甲榠樝煑水沉愽山孤煙起對此作¶
森森¶
<pb:KR4d0182_SBCK_005-10a>¶
輪囷香事巳郁郁著書畫誰能入吾室脫汝丗¶
俗械¶
賈侯懷六韜家有十二戟天資喜文事如我有¶
香癖¶
林花飛片片香歸銜泥燕閉閤和春風還尋蔚¶
宗傳¶
公虚采蘋宫行樂在小寢香光當發聞色敗不¶
可稔¶
牀帷夜氣馥衣桁晩煙凝瓦溝鳴急雪睡鴨照¶
<pb:KR4d0182_SBCK_005-10b>¶
華燈¶
雉尾映鞭聲金鑪拂太清班近聞香早歸來學¶
得成¶
衣篝麗䊵綺有待乃芬芳當念眞富貴自薫知¶
見香¶
　　　　　戲詠臘梅二首¶
金蓓鎖春寒惱人香未展雖無桃李顔風味極¶
不淺¶
體薫山麝臍色染薔薇露披拂不滿襟時有暗¶
<pb:KR4d0182_SBCK_005-11a>¶
香度¶
　　　　　題子瞻寺壁小山枯木¶
爛腸五斗對獄吏白髮千丈濯滄浪却來獻納¶
雲臺表小山桂枝不相忘¶
　　　　　題子瞻枯木¶
折衝儒墨陳堂堂書入顔楊鴻鴈行胷中元自¶
有丘壑故作老木蟠風霜¶
　　　　　題伯時畫揩蛘虎¶
猛虎肉醉初醒時揩磨苛蛘風助威枯楠未覺¶
<pb:KR4d0182_SBCK_005-11b>¶
草先低木末應有行人知¶
　　　　　題伯時畫觀魚僧¶
横波一網腥城市日莫江空煙水寒當時萬事¶
心巳死猶恐魚作故時看¶
　　　　　題伯時畫頓塵馬¶
竹頭搶地風不舉文書堆桉睡自語忽看髙馬¶
頓風塵亦思歸家洗袍袴¶
　　　　　題伯時畫嚴子陵釣灘¶
平生乆要劉文叔不肯爲渠作三公能令漢家¶
<pb:KR4d0182_SBCK_005-12a>¶
重九鼎桐江波上一絲風¶
　　　　　題劉將軍鴈¶
滕王蛺蝶雙穿花東丹胡馬歕胡沙祁連將軍¶
一筆鴈生不並丗俱名家¶
　　　　　戲題小雀捕飛蟲畫扇¶
小蟲心在一啄間得失與丗同輕重丹青妙處¶
不可傳輪扁斲輪如此用¶
　　　　　題畫孔雀¶
桄榔暗天蕉葉長終露文章嬰丗網故山桂子¶
<pb:KR4d0182_SBCK_005-12b>¶
落秋風無因雄雌碧雲上¶
　　　　　睡鴨¶
山鷄照影空自愛孤鸞對鏡不作𩀱天下眞成¶
長㑹合兩鳬相𠋣睡秋江¶
　　　　　小鴨¶
小鴨看從筆下生幻法生機全得妙自知力小¶
畏滄波睡起晴沙依晚照¶
　　　　　竹枝詞二首¶
撑崖拄谷蝮蛇愁入箐攀天猿掉頭&KR0017;門𨵿外¶
<pb:KR4d0182_SBCK_005-13a>¶
莫言逺五十三驛是皇州¶
浮雲一百八盤縈落日四十九度明&KR0017;門關外¶
莫言逺四海一家皆弟兄¶
　　古樂府有巴東三峽巫峽長猿鳴三聲淚¶
　　霑裳但以抑怨之音和爲數疊惜其聲今¶
　　不傅子自荆州上峽入黔中備甞山川險¶
　　阻因作二疊傳與巴娘令以竹枝歌之前¶
　　一疊可和云&KR0017;門𨵿外莫言逺五十三驛¶
　　是皇州後一疊可和云&KR0017;門𨵿外莫言逺¶
<pb:KR4d0182_SBCK_005-13b>¶
　　四海一家皆弟兄或各用四句入陽𨵿小¶
　　秦王亦可歌也¶
　　　　　予旣作竹枝詞夜宿歌羅驛夢李¶
　　　　　白相見於山間曰予往謫夜郎於¶
　　　　　此聞杜鵑作竹枝詞三疊丗傳之¶
　　　　　不予細憶集中無有請三誦乃得之¶
一聲望帝花片飛萬里明妃雪打圍馬上胡兒¶
那解聽琵琶應道不如歸¶
竹竿坡面蛇倒退摩圍山要胡孫愁杜䳌無血¶
<pb:KR4d0182_SBCK_005-14a>¶
可續淚何日金鷄赦九州¶
命輕人鮓甕頭船日瘦&KR0017;門關外天北人墯淚¶
南人𥬇青壁無梯聞杜䳌¶
　　　　　行次巫山求楙宗遣&KR0016;送折花廚醖¶
攻許愁城終不開青州從事斬關來喚得巫山¶
強項令挿花傾酒對陽臺(知命)¶
　　　　　萬州下巖¶
空巖靜發鍾磬響古木倒掛藤蘿昏莫道蒼崖¶
鎖靈骨時應持缽到諸村¶
<pb:KR4d0182_SBCK_005-14b>¶
　　　　　次浮塘驛見張施州小詩(知命)¶
歎息施州成老醜當年玉雪瑩相照舊時去天¶
一尺五今日萬里聽猿叫¶
　　　　　題瘦驢嶺馬鋪(知命)¶
老馬飢嘶驢痩嶺病人生入&KR0017;門關病人甘作¶
五溪臥老馬猶思十二閑¶
　　　　　上南陵坡(知命)¶
風餐水宿六千里蛇退猿愁百八盤上得坡來¶
揔歡喜摩圍依約見峯巒¶
<pb:KR4d0182_SBCK_005-15a>¶
　　　　　謫居黔南五首(摘樂/天句)¶
相望六千里天地隔江山十書九不到何用一¶
開顔¶
霜降水反壑風落木歸山冉冉歳華晚昆蟲皆¶
閉關¶
冷淡病心情暄和好時節故園音信斷逺郡親¶
賔絶¶
山郭燈火稀峽天星漢少年光東流水生計南¶
枝鳥¶
<pb:KR4d0182_SBCK_005-15b>¶
&KR0115;性齊逺近委順隨南北歸去誠可憐天涯住¶
亦得¶
豫章黃先生文集第五¶
<pb:KR4d0182_SBCK_005-16a>¶
