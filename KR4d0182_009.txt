# -*- mode: mandoku-view; -*-
#+TITLE: 豫章黄先生文集
#+DATE: 2015-09-11 09:56:32.691382
#+PROPERTY: ID KR4d0182
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 9
#+PROPERTY: FILE SB04n0519-009豫章黄先生文集-卷第九.
<pb:KR4d0182_SBCK_009-1a>¶
豫章黄先生文集第九¶
　　　　　　　黄庭堅魯直¶
　　　律詩九十二首¶
　　　　東觀讀未見書¶
　　　　嵗寒知松栢¶
　　　　被褐懷珠玉¶
　　　　欵塞來享¶
　　　　送舅氏野夫之宣城二首¶
　　　　王聖美三子&KR0024;中廣文生¶
<pb:KR4d0182_SBCK_009-1b>¶
　　　　謝王炳之惠石香鼎¶
　　　　次韻柳通叟寄王文通¶
　　　　次韻王定國揚州見寄¶
　　　　寄黄幾復¶
　　　　次韻幾復和荅所寄¶
　　　　次韻崔伯易席上所賦因以贈行二首¶
　　　　同子瞻韻和趙伯充團練¶
　　　　送顧子敦赴河東三首¶
　　　　寄上叔父夷仲三首¶
<pb:KR4d0182_SBCK_009-2a>¶
　　　　詠雪奉呈廣平公¶
　　　　次韻宋楙宗僦居甘泉坊雪後書懷¶
　　　　次韻宋楙宗三月十四日到西池都¶
　　　　　人盛觀翰林公出遨¶
　　　　次韻張昌言給事喜雨¶
　　　　和荅錢穆父詠猩猩毛筆¶
　　　　次韻奉酬劉景文河上見寄¶
　　　　見諸人唱和酴醿詩輙次韻戲詠¶
　　　　次韻秦少章晁適道贈荅詩¶
<pb:KR4d0182_SBCK_009-2b>¶
　　　　陳留市隠(并序)¶
　　　　嘲小德¶
　　　　清人怨戲效徐廋慢體三首¶
　　　　秋思寄子由¶
　　　　子瞻去歳春夏侍立延英子由秋冬¶
　　　　　間相繼入侍作詩各述所懷子亦¶
　　　　　次韻四首¶
　　　　再次韻四首¶
　　　　次韻游景叔聞洮河㨗報寄諸將四首¶
<pb:KR4d0182_SBCK_009-3a>¶
　　　　謝鄭閎中惠髙麗畫扇二首¶
　　　　戲贈米元章二首¶
　　　　次韻徐文將至國門見寄二首¶
　　　　趙子充示竹夫人詩蓋涼寑竹器憩¶
　　　　　臂休膝似非夫人之職予爲名曰¶
　　　　　青奴并以小詩取之二首(作竹奴/青奴一)¶
　　　　往嵗過廣陵值早春甞作詩云春風¶
　　　　　十里珠簾卷髣髴三生杜牧之紅¶
　　　　　藥梢頭&KR0004;蠒栗掦州風物鬢成絲¶
<pb:KR4d0182_SBCK_009-3b>¶
　　　　　今春有自淮南來者道揚州事戲¶
　　　　　以前韻寄王定國二首¶
　　　　謝公擇舅分賜茶三首¶
　　　　呈外舅孫莘老二首¶
　　　　以天壇靈夀杖送莘老¶
　　　　從張仲謀乞蠟梅¶
　　　　乞姚花二首¶
　　　　寄杜家父二首¶
　　　　王才元舍人許牡丹求詩¶
<pb:KR4d0182_SBCK_009-4a>¶
　　　　謝王舍人剪送狀元紅¶
　　　　寺齋睡起¶
　　　　次韻王稚川客舎二首¶
　　　　同元明過洪福寺戲題¶
　　　　戲荅晁適道乞消梅二首¶
　　　　題浄因壁二首¶
　　　　以梅餽晁深道戲贈二首¶
　　　　憶邢惇夫¶
　　　　戲荅張祕監饋羊¶
<pb:KR4d0182_SBCK_009-4b>¶
　　　　戲詠猩猩毛筆¶
　　　　客有和予前篇爲猩猩解嘲者復戲¶
　　　　　作詠¶
　　　　六月十七日晝&KR0230;¶
　　　　北䆫¶
　　　　題伯時天育驃&KR0016;圖二首¶
　　　　子瞻寺壁作小山枯木¶
　　　　題惠崇畫扇¶
　　　　題郭熙山水扇¶
<pb:KR4d0182_SBCK_009-5a>¶
　　　　題劉將軍鴈¶
　　　　　東觀讀未見書(已下擬省題四首)¶
漢規群玉府東觀近宸居詔許無&KR0031;士來觀未¶
見書皇文開萬卷家學&KR0728;三餘竹帛森延閣星¶
辰繞直廬諸生起微賤天子賜吹嘘願以多聞¶
力論思補帝裾¶
　　　　　歳寒知松栢¶
群隂彫品物松栢尚&KR0074;&KR0074;老至惟心在相將到¶
嵗寒霜嚴御史府雨立大夫官犧象溝中斷徽¶
<pb:KR4d0182_SBCK_009-5b>¶
&KR0246;㸑下殘光隂一鳥過斬伐萬牛難春日輝桃¶
李蒼顔亦預觀(作剪/斬一)¶
　　　　　被褐懷珠玉¶
國士懷珠玉通津不易杠櫝藏心有待褐短義¶
難䧏寶唾歸青簡晴虹貫夜䆫直言防按劒豈¶
是故迷&KR0022;彈雀輕千仞連城買一雙安知藍縷¶
底明月弄寒江¶
　　　　　欵塞來享¶
前朝夏州守來欵塞門西聖上開皇極降書付¶
<pb:KR4d0182_SBCK_009-6a>¶
狄鞮氊裘瞻日月&KR0711;面帶金犀殿陛閑干羽邊¶
庭息鼓鼙永輸量谷馬不作觸藩羝聲勢常相¶
倚今聞定五溪¶
　　　　　送舅氏野夫之宣城二首(李莘)¶
籍甚宣城郡風流數貢老霜林收鴨脚春綱薦¶
琴髙共理須良守今年輟省曹平生割鷄手聊¶
試發硎刀¶
試&KR0003;宣城樂停杯且細聽晚樓明宛水春騎簇¶
昭亭&KR1737;稏豐圩戸桁楊臥訟庭謝公歌舞處時¶
<pb:KR4d0182_SBCK_009-6b>¶
對換鵝經¶
　　　　　王聖美三子&KR0024;中廣文生(子韶)¶
王家人物從來逺今見諸孫揔好賢三級定知¶
魚尾進一鳴已作鴈行連愧無藻鑒能推轂願¶
卷囊書當贈鞭歸去雄誇向兒姪舎中犢子賸¶
狂顛¶
　　　　　謝王炳之惠石香鼎¶
薫爐冝小寢鼎製琢晴嵐香潤雲生礎煙明虹¶
貫巖法從空處起人向鼻端參一炷聽秋雨何¶
<pb:KR4d0182_SBCK_009-7a>¶
時許對談¶
　　　　　次韻柳通叟寄王文通¶
故人昔有陵雲賦何意陸沈黄綬間頭白眼花¶
行作吏兒婚女嫁望還山心猶未老杯中物春¶
不能朱鏡裏顔寄語諸公肯湔祓割雞令得近¶
鄉關¶
　　　　　次韻王定國揚州見寄¶
清洛思君晝夜流北歸何日片帆收未生白髪¶
猶堪酒垂上青雲却佐州飛雪堆盤鱠魚腹明¶
<pb:KR4d0182_SBCK_009-7b>¶
珠論斗煑鴻頭平山行樂自不惡豈有竹西歌¶
吹愁¶
　　　　　寄黄幾復(乙丑年德平鎮作)¶
我居北海君南海寄鴈傳書謝不能桃李春風¶
一杯酒江湖夜&KR0040;十年燈持家但有四立壁治¶
病不蘄三折肱想得讀書頭已白隔溪猿哭瘴¶
煙藤¶
　　　　　次韻幾復和荅所寄¶
海南海北夢不到會合乃非人力能地褊未堪¶
<pb:KR4d0182_SBCK_009-8a>¶
長䄂舞夜寒空對短檠燈相看鬢髪時窺鏡曽¶
共詩書更曲肱作箇生涯終未是故山松長到¶
天藤¶
　　　　　次韻崔伯易席上所賦因以贈行¶
　　　　　二首¶
迎新與送故渠已不勝勤民賣腰間劔公寛柱¶
後文諸郎投賜沐髙㑹惜臨分去國雖千里分¶
憂即近君¶
老惜交情别追隨車馬勤臨朝思共理治郡復¶
<pb:KR4d0182_SBCK_009-8b>¶
斯文訟息常休吏民貧更勸分西湖十頃月自¶
比漢封君¶
　　　　　同子瞻韻和趙伯充團練¶
金玉堂中寂寞人仙班時得共朝眞兩宫無事¶
安盤石萬國歸心有老臣家釀可供開口笑侍¶
兒工作捧心顰醉郷乃是安身處付與升平作¶
幸民¶
　　　　　送顧子敦赴河東三首¶
頭白書林二十年印章今領晉山川紫參可掘¶
<pb:KR4d0182_SBCK_009-9a>¶
宜包貢青鐵無多莫鑄錢勸課農桑誠有道折¶
衝尊俎不臨邊要知使者功多少看取春郊處¶
處田¶
家在江東不繫懷愛民憂國有從來月斜汾沁¶
催驛馬雪暗岢嵐傳酒杯塞上金湯唯粟粒胷¶
中水鏡是人才遥知更解青牛句一寸功名心¶
已灰¶
攬轡都城風露秋行臺無妾護衣篝虎頭墨妙¶
能頻寄馬乳蒲萄不待求上黨地寒應強飲兩¶
<pb:KR4d0182_SBCK_009-9b>¶
河民病要分憂猶聞昔在軍興日一馬人間費¶
十牛¶
　　　　　寄上叔父夷仲三首¶
少年有功翰墨林中歳作吏幾陸沉庖丁解牛¶
妙世故監市履狶知民心萬里書來兒女瘦十¶
月山行氷雪深夢魂和月繞秦隴漢節落毛何¶
處尋¶
艱難聞道有歸音部曲霜行璧月沉王春正月¶
調玉燭使星萬里朝天心頗令山海藏國用乃¶
<pb:KR4d0182_SBCK_009-10a>¶
見縣官恤民深經心隴蜀封疆守必有人材備¶
訪尋¶
關寒塞雪欲嗣音燕鴈拂天河鯉沉百書不如¶
一見面幾日歸來兩慰心弓刀陌上望行色兒¶
女燈前語夜深更懷父子東歸得手種江頭栁¶
十尋¶
　　　　　詠雪奉呈廣平公(宋盈祖)¶
連空春雪明如洗忽憶江清水見沙夜聽踈踈¶
還密密曉看整整復斜斜風回共作婆娑舞天乃¶
<pb:KR4d0182_SBCK_009-10b>¶
能開頃刻花政使盡情寒至骨不妨桃李用年華¶
　　　　　次韻宋楙宗僦居甘泉坊雪後書懐¶
漢家太史宋公孫漫逐班行謁帝閽燕頷封侯¶
空有相蛾眉傾國自難昏家移四壁書侵坐馬¶
瘦三山葉擁門安得風帆隨雪水江南石上對¶
窪尊¶
　　　　　次韻宋楙宗三月十四日到西池¶
　　　　　都人盛觀翰林公出遨¶
金狨繫馬曉鶯邉不比春江上水船人語車聲¶
<pb:KR4d0182_SBCK_009-11a>¶
喧法曲花光樓影倒睛天人間化鶴三千嵗海¶
上看羊十九年還作遨頭驚俗眼風流文物屬¶
蘇仙¶
　　　　　次韻張昌言給事喜&KR0040;¶
三雨全清六合塵詩翁喜雨句陵雲垤漂戰蟻¶
餘追北柱擊乖龍有裂文減去鮮肥憂玉食徧¶
宗河嶽起鑪薫聖功惠我豐年食未有㳙埃可¶
報君¶
　　　　　和荅錢穆父詠猩猩毛筆¶
<pb:KR4d0182_SBCK_009-11b>¶
愛酒醉魂在能言機事踈平生幾量屐身後五¶
車書物色看王㑹勲勞在石渠拔毛能濟世端¶
爲謝楊朱¶
　　　　　次韻奉酬劉景文河上見寄¶
省中岑寂坐雲䆫忽有歸鴻拂建章珍重多情¶
惟石友琢磨佳句問潛郎遥怜部曲風沙裏不¶
廢平生翰墨&KR0163;想見哦詩煑春茗向人懐抱去¶
關防¶
　　　　　見諸人唱和酴醿詩輒次韻戲詠¶
<pb:KR4d0182_SBCK_009-12a>¶
梅殘紅藥遟此物共春歸名字因壷酒風流付¶
枕幃墜鈿香徑草飄雪淨垣衣玉氣晴虹發沉¶
材鋸屑霏直知多不厭何忍摘令稀常恨金沙¶
學顰時正可揮¶
　　　　　次韻秦少章晁適道贈荅詩¶
二子論文地隂風雪塞廬寧穿東郭履不奉子¶
公書士固難推挽時聞有詔除負暄眞得計獻¶
御恐成踈¶
　　　　　陳留市隱(并序)¶
<pb:KR4d0182_SBCK_009-12b>¶
陳留市中有刀鑷工與小女居得錢父子飲于¶
市醉則負其子行歌不通名姓江端禮傳其事¶
以爲隱者吾友陳無已爲賦詩庭堅亦擬作¶
市井懷珠玉往來終未逢乗肩嬌小女邂逅此¶
生同養性霜刀在閱人清鏡空時時能舉酒彈¶
鑷送飛鴻(作斯人初/往來終一)¶
　　　　　嘲小德¶
中年舉兒子漫種老生涯學語囀春鳥塗䆫行¶
莫鴉欲嗔王母惜稍慧女兄誇解著潛夫論不¶
<pb:KR4d0182_SBCK_009-13a>¶
妨無外家(待渠能小艇伴我釣煙沙/一作學語春蟲聒書䆫秋鴈斜)¶
　　　　　清人怨戲效徐&KR0067;慢體三首¶
秋水無言度荷花稱意紅主人敬愛客催喚出¶
房籠一斛明珠曲何時落塞鴻試煩春笋手聊¶
爲剥蓮蓬(萍蓬/一作撥)¶
障羞羅&KR0209;薄承汗領巾紅晩風斜蠆髪逸艶照¶
䆫籠胡琴抱明月寳瑟陣歸鴻倚壁生珠網年¶
光如轉蓬¶
翡翠&KR0107;梁碧石榴帬摺紅&KR0169;光斜斗帳香字冷¶
<pb:KR4d0182_SBCK_009-13b>¶
薰籠聞道西飛燕將隨北固鴻鴛鴦㑹獨宿風¶
雨打船蓬¶
　　　　　秋思寄子由¶
黄落山川知晚秋小蟲催女獻功裘老松閲世¶
臥雲壑挽著滄江無萬牛¶
　　　　　子瞻去歳春夏侍立延英子由秋¶
　　　　　冬間相繼入侍作詩各述所懐予¶
　　　　　亦次韻四首¶
赤壁歸來入紫清堂堂心在&KR0066;彫零江沙蹋破¶
<pb:KR4d0182_SBCK_009-14a>¶
青鞋底却結絲絇侍禁庭¶
胷蟠萬卷夜光寒筆倒三江硯滴乾大似不䝉¶
稽古力只今猶著侍臣冠¶
對掌絲綸罷記言職親黄屋傍堯軒鴈行飛上¶
猶回首不受青雲冨貴吞¶
樂天名位聊相似却是&KR0004;無冨貴心只欠小蠻¶
樊素在我知造物愛公深¶
　　　　　再次韻四首¶
隆儒殿閣對横經咫尺清都雨露零見&KR0003;文星¶
<pb:KR4d0182_SBCK_009-14b>¶
環北極人間無路仰天庭¶
風櫺倒影日光寒堯日當中露政乾殿上給扶¶
嗚漢履螭頭簪筆見秦冠¶
萬國歸心天不言諸儒爭席異臨軒聖功典學¶
形歌頌更覺曹劉不足吞¶
延和西路古槐隂不隔朝宗夙夜心公有胷中¶
五色線平生&KR0024;衮用功深¶
　　　　　次韻游景叔聞洮河捷報寄諸將¶
　　　　　四首¶
<pb:KR4d0182_SBCK_009-15a>¶
千仞谿中石轉雷漢家萬騎&KR0594;虚回定知獻馬¶
胡雛入看即稱觴都護來¶
中原日月九夷知不用降胡釁鼓旗更向天街¶
舞干羽降書剰破一年遟¶
漢得洮州箭有神斬關禽敵不逡巡將軍快上¶
屯田計要納降胡十萬人¶
遥知一炬絶河津生縛青冝不動塵付與山川¶
印如斗忍爲䑕子腹心人¶
　　　　　謝鄭閎中惠髙麗畫扇二首¶
<pb:KR4d0182_SBCK_009-15b>¶
㑹稽内史三韓扇分送黄門畫省中海外人煙¶
來眼界全勝愽物注魚蟲¶
蘋汀游女能騎馬傳道蛾眉畫不如寳扇眞成¶
集陳隼史臣今得殺青書¶
　　　　　戲贈米元章二首¶
萬里風帆水著天麝煤䑕尾過年年滄江靜夜¶
虹貫月定是米家書畫船¶
我有元暉古印章印刓不忍與諸郎虎兒筆力¶
能扛鼎教字元暉繼阿章¶
<pb:KR4d0182_SBCK_009-16a>¶
　　　　　次韻徐文將至國門見寄二首¶
槐催舉子著花黄來食邯鄲道上梁便欲掃牀¶
懸麈尾正愁喘月似燈光¶
千頭割蚌明珠熟百尺垂絲鱠縷長柳下石門¶
君有此可能衝熱厭清涼¶
　　　　　趙子充示竹夫人詩蓋涼寢竹器¶
　　　　　憩臂休膝似非夫人之職予爲名¶
　　　　　曰青奴幷以小詩取之二首¶
青奴元不解梳糚合在禪齋夢蝶牀公自有人¶
<pb:KR4d0182_SBCK_009-16b>¶
同枕簟肌膚氷雪助清凉(作竹奴/青奴一)¶
穠李四&KR0246;風拂席昭華三弄月侵牀我無紅袖¶
堪娱夜政要青奴一味涼(曰青奴穠李昭華貴人家/冬夏長青竹之所長故命)¶
(奴也/兩女)¶
　　　　　往歳過廣陵值早春嘗作詩云春¶
　　　　　風十里珠簾卷髣髴三生杜牧之¶
　　　　　紅藥梢頭&KR0004;壐栗&KR0045;州風物鬢成¶
　　　　　絲今春有自准南來者道&KR0045;州事¶
　　　　　戲以前韻寄王定國二首¶
<pb:KR4d0182_SBCK_009-17a>¶
淮南二十四橋月馬上時時夢見之想得揚州¶
醉年少正圍紅袖寫烏絲¶
目邊置論誠深矣聖處時中乃得之莫作秋蟲¶
促機杼貧家能有幾絇絲¶
　　　　　謝公擇舅分賜茶三首¶
外家新賜蒼龍璧北焙風煙天上來明日蓬山¶
破寒月先甘和夢聽春雷¶
文書滿案惟生睡夢裏鳴鳩喚雨來乞與降魔¶
大圓鏡眞成破柱作驚雷¶
<pb:KR4d0182_SBCK_009-17b>¶
細題葉字包青箬割取丘郎春信來&KR0184;洗一春¶
湯餅睡亦知清夜有蛟雷(外家壻/丘子進)¶
　　　　　呈外舅孫莘老二首¶
九陌黄塵烏帽底五湖春水白鷗前扁舟不爲¶
鱸魚去收取聲名四十年¶
甓社湖中有明月淮南草木借光輝故應剖蚌¶
登王室不若含沙弄夕霏¶
　　　　　以天壇靈壽杖送莘老¶
王屋千霜老紫藤扶公休沐對親朋異時駟馬¶
<pb:KR4d0182_SBCK_009-18a>¶
安車去拄到天壇願力能¶
　　　　　從張仲謀乞蠟梅¶
聞君寺後野梅發香&KR0097;染成官㨾黄不擬折來¶
遮老眼欲知春色到池塘¶
　　　　　乞姚花二首¶
正是風光嬾困時姚黄開晚落應遟欲雕好句¶
乞春色日曆如山不到詩¶
青春日月鳥飛過汗簡文書山疊重乞取好花¶
天上看宫衣黄帶御鑪風¶
<pb:KR4d0182_SBCK_009-18b>¶
　　　　　寄杜家父二首¶
紅紫争春觸處開九衢終日犢車雷閑情欲被¶
春將去鳥喚花驚只麽回¶
風塵&KR0039;汙青春面自汲寒泉洗醉紅徑欲題詩¶
嫌浪許杜郎覓句有新功¶
　　　　　王才元舍人許牡丹求詩¶
聞道潛溪千葉紫主人不剪要題詩欲搜佳句¶
恐春老試遣七言賖一枝¶
　　　　　謝王舍人剪送狀元紅¶
<pb:KR4d0182_SBCK_009-19a>¶
清香拂袖剪來紅似繞名園曉露叢欲作短章¶
憑阿素緩歌誇與落花風¶
　　　　　寺齋睡起¶
桃李無言一再風黄鸝唯見緑怱怱人言九事¶
八爲律儻有江船吾欲東¶
　　　　　次韻王稚川客舎二首(舊詩)¶
五湖歸夢常苦短一寸客愁無柰多慈母毎占¶
烏鵲喜閨人應賦扊㢁歌(里奚五羊皮憶别時烹伏/百里奚仕秦其妻歌曰百)¶
(冨貴忘我爲/雌炊扊㢁今日)¶
<pb:KR4d0182_SBCK_009-19b>¶
身如病鶴翅翎短心似亂&KR0093;頭緒多此曲朱門¶
歌不得湖南湖北竹枝歌¶
　　　　　同元明過洪福寺戲題¶
洪福僧園拂紺紗舊題塵壁似昏鴉春殘已是¶
風和雨更著游人撼落花¶
　　　　　戲荅晁&KR0244;道乞消梅二首¶
青莎徑裏香未乾黄鳥隂中實已團蒸豆作烏¶
鹽作白屬聞丹杏薦牙盤¶
北客未嘗眉自顰南人誇&KR0003;齒生津磨錢和密¶
<pb:KR4d0182_SBCK_009-20a>¶
誰能許去蔕供鹽亦可人¶
　　　　　題淨因壁二首¶
瞑&KR0029;團蒲挂鉢囊半䆫踈箔度微涼蕉心不展¶
待時雨葵葉爲誰傾夕陽(作晝夢長/挂鉢囊一)¶
門外黄塵不見山此中草木亦常閑履聲如度¶
薄冰過催粥華鯨吼夜䦨¶
　　　　　以梅餽晁深道戲贈二首¶
帶葉連枝摘未殘依俙茶塢竹籬間相如病渴¶
應須此莫與文君蹙遠山¶
<pb:KR4d0182_SBCK_009-20b>¶
渴夢吞江起解顔詩成有味齒牙間前身鄴下¶
劉公幹今日江南&KR0067;子山¶
　　　　　憶邢惇夫¶
詩到隨州更老成江山爲助筆縱横眼看白璧¶
埋黄壤何況人間父子情¶
　　　　　戲荅張祕監饋羊¶
細肋柔毛飽臥沙煩公遣&KR0016;送寒家忍令無罪¶
充庖宰留與兒童駕小車¶
　　　　　戲詠猩猩毛筆¶
<pb:KR4d0182_SBCK_009-21a>¶
桄榔葉暗賔郎紅朋友相呼墯酒中政以多知¶
巧言語失身來作管城公¶
　　　　　客有和予前篇爲猩猩解嘲者復¶
　　　　　戲作詠¶
明䆫脫㡌見蒙茸醉著青鞋在眼中束&KR0350;歸來¶
儻無辱逢時猶作黒頭公¶
　　　　　六月十七日晝寢¶
紅塵席帽烏鞾裏想見滄洲白鳥&KR0031;馬齧枯萁¶
諠午枕夢成風雨浪翻江¶
<pb:KR4d0182_SBCK_009-21b>¶
　　　　　北䆫¶
生物趨功日夜流園林才夏麥先秋緑隂黄鳥¶
北䆫簟付與來禽安石榴¶
　　　　　題伯時天育驃&KR0016;圖二首¶
玉花照夜今無種櫪上追風亦不傳想見眞龍¶
如此筆蒺藜沙晩草迷川¶
明䆫槃礴萬物表寫出人間眞乘黄邂逅今身¶
猶姓李可非前世江都王¶
　　　　　子瞻寺壁作小山枯木¶
<pb:KR4d0182_SBCK_009-22a>¶
海内文章非畫師能回筆法作枯枝豫章從小¶
有梁棟也似鄭公&KR0031;鬢絲¶
　　　　　題惠崇畫扇¶
惠崇筆下開江面萬里晴波向落暉梅影横斜¶
人不見鴛鴦相對浴紅衣¶
　　　　　題郭熈山水扇¶
郭熈雖老眼猶明便面江山取意成一叚風煙¶
且千里解如明月逐人行¶
　　　　　題劉將軍鴈¶
<pb:KR4d0182_SBCK_009-22b>¶
將軍一矢萬人看雪灑晴空碎羽翰乞與失羣¶
沙宿鴈筆間千頃暮江寒¶
豫章黄先生文集第九¶
