# -*- mode: mandoku-view; -*-
#+TITLE: 豫章黄先生文集
#+DATE: 2015-09-11 09:56:32.640177
#+PROPERTY: ID KR4d0182
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 8
#+PROPERTY: FILE SB04n0519-008豫章黄先生文集-卷第八.
<pb:KR4d0182_SBCK_008-1a>¶
豫章黄先生文集第八¶
　　　　　　　黄庭堅魯直¶
　　　古詩五十首¶
　　　　武昌松風閣¶
　　　　次韻文濳¶
　　　　宿黄州觀音院鍾樓上¶
　　　　謝何十三送蠏¶
　　　　崇寧二年正月己丑夢東坡先生於¶
　　　　　寒溪西山之間予誦&KR0009;元明觴字¶
<pb:KR4d0182_SBCK_008-1b>¶
　　　　　韻詩數篇東坡笑曰公詩更進於¶
　　　　　曩時因和予一篇語意清竒予擊¶
　　　　　節賞歎東坡亦自喜於九曲嶺道¶
　　　　　中連誦數過遂得之¶
　　　　次韻吴可權題餘干縣白雲亭¶
　　　　鄂州節推陳榮緒惠示㳂檄崇陽道¶
　　　　　　中六詩老&KR0180;不能追韻輒自取¶
　　　　　　韻奉和¶
　　　　　頭陀寺¶
<pb:KR4d0182_SBCK_008-2a>¶
　　　　　道中聞松聲¶
　　　　　中秋山行懷子興節判¶
　　　　　再登蓮落嶺懷君澤知錄¶
　　　　　崇陽道中¶
　　　　　晚發咸寧行松徑至蘆子¶
　　　　庭堅以去歳九月至鄂登南樓歎其¶
　　　　　制作之羙成長句乆欲&KR0009;逺因循¶
　　　　　至今書呈公恱¶
　　　　養𨷖雞¶
<pb:KR4d0182_SBCK_008-2b>¶
　　　　顔徒貧樂二首¶
　　　　以酒渴愛江清作五小詩寄廖明略¶
　　　　　學七兼簡初和父主簿¶
　　　　四休居士詩三首¶
　　　　過洞庭青草湖¶
　　　　晚泊長沙示秦處度范元實用寄明¶
　　　　　略和父韻五首¶
　　　　次韻元實病目¶
　　　　勝業寺恱亭(兩福巖/一作阻)¶
<pb:KR4d0182_SBCK_008-3a>¶
　　　　離福嚴¶
　　　　花光仲仁出秦蘇詩卷思兩國士不¶
　　　　　可復見開卷絶歎因花光爲我作¶
　　　　　梅數枝及畫煙外逺山追少游韻¶
　　　　　記卷末¶
　　　　書磨崖碑後¶
　　　　浯溪圖¶
　　　　太平寺慈氏閣¶
　　　　題淡山巖二首¶
<pb:KR4d0182_SBCK_008-3b>¶
　　　　明逺庵¶
　　　　去年三月清明蔣彦回喜太守監郡¶
　　　　　過其玉芝園作詩十六韻二侯皆¶
　　　　　有報章今年三月余到玉芝園記¶
　　　　　録一時次其舊韻¶
　　　　三月辛丑同徐靖國到愚溪過羅氏¶
　　　　　脩竹園入朝陽洞蔣彦回陶介石¶
　　　　　僧崇慶及余子相步及余於朝陽¶
　　　　　巖裴回水濵乆之有白雲出洞中¶
<pb:KR4d0182_SBCK_008-4a>¶
　　　　　散漫洞口咫尺欲不見介石請作¶
　　　　　五字記之¶
　　　　代書寄翠巖新禪師¶
　　　　戲荅歐陽誠發奉議謝余送茶歌¶
　　　　到桂州¶
　　　　以椰子茶瓶寄上德孺二首¶
　　　　和范信中寓居崇寧遇雨二首¶
　　　　乞鍾乳於曽公衮¶
　　　　　武昌松風閣¶
<pb:KR4d0182_SBCK_008-4b>¶
依山築閣見平川夜闌箕斗挿屋椽我來名之¶
意適然老松魁梧數百年斧斤所赦今參天風¶
鳴媧皇五十絃洗耳不須菩薩泉嘉二三子甚¶
好賢力貧買酒醉此筵夜雨鳴廊到曉懸相看¶
不歸臥僧氊泉枯石燥復潺湲山川光輝爲我¶
妍野僧早飢不能饘曉見寒谿有炊煙東坡道¶
人已沉泉張侯何時到眼前釣臺驚濤可晝眠¶
怡亭看篆蛟龍&KR0374;安得此身脫拘攣舟載諸友¶
長周旋¶
<pb:KR4d0182_SBCK_008-5a>¶
　　　　　次韻文潛¶
武昌赤壁弔周郎寒溪西山尋漫浪忽聞天上¶
故人來呼船淩江不待餉我瞻髙明少吐氣君¶
亦歡喜失微恙年來鬼祟覆三豪詞林根柢頗¶
揺蕩天生大材竟何用只與千古拜閣像張侯¶
文章殊不病歷險心膽元自壯汀洲鴻鴈未安¶
集風雪牖戸當塞向有人出手辦兹事政可隱¶
几窮諸妄經行東坡眠食地拂拭寳墨生楚愴¶
水清石見君所知此是吾家祕宻藏(作遺像/閣像一)¶
<pb:KR4d0182_SBCK_008-5b>¶
　　　　　宿黄州觀音院鍾樓上¶
鍾鳴山川曉露下星斗濕老夫梳白頭潘何塤¶
箎集¶
　　　　　謝何十三送蠏(顗)¶
形模雖入婦女笑風味可解壯士顔寒蒲束&KR0350;¶
十六輩己覺酒興生江山¶
　　　　　崇寜二年正月己丑夢東坡先生¶
　　　　　於寒溪西山之間予誦寄元明觴¶
　　　　　字韻詩數篇東坡笑曰公詩更進¶
<pb:KR4d0182_SBCK_008-6a>¶
　　　　　於曩時因和予一篇語意清竒予¶
　　　　　擊節賞歎東坡亦自喜於九曲嶺¶
　　　　　道中連誦數過遂得之¶
天教兄弟各異方不使新年對舉觴作雲作雨¶
手翻覆得馬失馬心清凉何處胡椒八百斛誰¶
家金釵十二行一丘一壑可曵尾三沐三釁取¶
刳腸¶
　　　　　次韻吳可權題餘干縣白雲亭¶
曩誰築孤亭勝日有感遇永懐劉隋州因榜白¶
<pb:KR4d0182_SBCK_008-6b>¶
雲句遺老不能談新陳忽成屢緑隂斤斧盡華¶
屋風雨仆吳侯七閩英宰縣有眞趣絃歌解民¶
愠根節去吏蠧材收佛宫餘工有子來助厦成¶
燕雀賀水滿鳬鴈翥四海名士來一笑佳客聚¶
雲與碧山留雲隨清江去斯須成蒼狗皆道不¶
如故至人觀萬物誰有安立處寄語吳令君但¶
遣糟牀注¶
　　　　　鄂州節推陳榮緒惠示㳂檄崇陽¶
　　　　　道中六詩老懶不能追韻輒自取¶
<pb:KR4d0182_SBCK_008-7a>¶
　　　　　韻奉和¶
　　　　　　頭陀寺¶
頭陀全盛時宫殿梯空級城中望金碧雲外僧¶
&KR0766;&KR0766;人亡經禪盡屋破龍象泣唯有簡栖碑文¶
章巋然立¶
　　　　　　道中聞松聲¶
蟠空作風雨發地鳴鼓吹日晴四無人聲在髙¶
林際伊優兒女語蹇淺市井議我欲抱七絃寫¶
此以卒嵗¶
<pb:KR4d0182_SBCK_008-7b>¶
　　　　　　中秋山行懷子興節判¶
俗物常偪塞令人眼生白永懷洛陽人談詩論¶
畫壁青山吐秋月阻作南樓客但歌靡盬詩賞¶
此無瑕璧(作眼生角/眼生白一)¶
　　　　　　再登蓮荷嶺懷君澤知録¶
邑下羮不和幕中往調護紛爭非士則各使&KR0162;¶
細故頗憶郗參軍能令公喜怒應知鞅掌車歷¶
盡崔嵬路¶
　　　　　　崇陽道中¶
<pb:KR4d0182_SBCK_008-8a>¶
張公少爲令愍俗有遺書左販洞庭橘右擔彭¶
蠡魚歌奔中夜女歸抱十年雛(韻/借一)近嵗多儒¶
學仁風似有初¶
　　　　　　晩發咸寜行松徑至蘆子¶
咸寜走蘆子終日喬木隂太丘心灑落古松韻¶
清深聊持不俗耳静聽無絃琴非今胡部律而¶
獨可人心¶
　　　　　庭堅以去嵗九月至鄂登南樓歎¶
　　　　　其制作之羙成長句乆欲寄逺因¶
<pb:KR4d0182_SBCK_008-8b>¶
　　　　　循至今書呈公恱(澤)¶
江東湖北行𦘕圖鄂州南樓天下無髙明廣深¶
勢抱合表裏江山來𦘕閤雪筵披襟夏簟寒胷¶
吞雲夣何足言&KR0067;公風流冷似鐡誰其繼之方¶
公恱(作閣/閤一)¶
　　　　　養&KR0720;雞¶
崢嶸已介季氏甲更以黄金飾兩戈雖有英心¶
甘𨷖死其如紀渻木雞何¶
　　　　　顔徒貧樂二首¶
<pb:KR4d0182_SBCK_008-9a>¶
衡門低首過環堵容膝坐四旁無給侍百衲自¶
纒裹論事直如絃觀書曲肱臥飢來或乞食有¶
道無不可¶
小山作友朋義重子輿桑香草當&KR0078;妾不須珠¶
翠糚鳥烏窺凍硯星月入幽房兒報無炊米浩¶
歌繞屋梁¶
　　　　　以酒渇愛江清作五小詩寄廖明¶
　　　　　略學士兼簡初和父主簿(虞丗/正一)¶
將發[沔-丏+丐]鄂間盡醉竹林酒二三石友輩未肯弃¶
<pb:KR4d0182_SBCK_008-9b>¶
老朽借問坐客誰盧溪紫髯叟此翁今惜醉舊¶
不論升斗¶
平生思故人江漢不解渴誰言放逐地燒燭飲¶
至跋憂予先狗馬勸以愛膚髮有罪當竄流但¶
懼不得活¶
廖侯勸我酒此亦雅所愛中年剛制之常懼作¶
灾恠連臺盤拗倒故人不想貸誰能知許事痛¶
飲且一快¶
竹林文章伯國士無與𩀱比來少制作非以弱¶
<pb:KR4d0182_SBCK_008-10a>¶
故降景陽機中錦猶衣被丘江時時能度曲秀句入新腔¶
斯人絶少可白眼視公卿毎與俗物逢三沐取潔清¶
我亦漫浪者君何許同盟試問盧溪叟猶得多可名¶
　　　　四休居士詩(并序)¶
太醫孫君昉字景初爲士大夫發藥多不受¶
謝自號四休居士山谷問其&KR0003;四休笑曰麤¶
茶淡飯飽即休&KR0024;破&KR0210;寒暖即休三平二滿¶
過即休不貪不妬老即休山谷曰此安樂法¶
也夫少欲者不伐之家也知足者極樂之國¶
<pb:KR4d0182_SBCK_008-10b>¶
也四休家有三𠭇園花木鬱鬱客來煑茗傳¶
酒談上都貴游人間可喜事㦯茗寒酒冷賔¶
主皆忘倦其居與予相望暇則歩草徑相㝷故¶
作小詩遺家僮歌之以侑酒茗其詩曰¶
富貴何時潤髑髏守錢奴與抱官囚太醫診得¶
人間病安樂延年萬事休¶
無求不著看人面有酒可以留人嬉欲知四休¶
安樂法聽取山谷老人詩¶
一病能惱安樂性四病長作一生愁借問四休¶
<pb:KR4d0182_SBCK_008-11a>¶
何所好不令一㸃上眉頭¶
　　　　　過洞庭青草湖¶
乙丑越洞庭丙寅渡青草似爲神所憐雪上日¶
杲杲我雖貧至骨猶勝杜陵老憶昔上岳陽一¶
飯從人討行矣勿遲留蕉林追獦獠¶
　　　　　晩泊長沙示秦處度范元實用寄¶
　　　　　明略和父韻五首(温/湛)¶
昔在秦少游許我同門友掘獄無張雷劒氣在¶
牛斗今來見令子文似前哲有何用相澆潑清¶
<pb:KR4d0182_SBCK_008-11b>¶
江渌如酒¶
范公太史僚山立乃先達發揮百代史管以六¶
經轄投身轉嶺海就木乃京洛仲子見長沙且¶
用慰飢渇¶
秦郎水江漢范郎器鼎鼐逝者不可尋猶喜二¶
子在相逢唾珠玉貧病問薪菜豫愁帆風船目¶
極别所愛¶
往時髙交友宰木已摐摐今我二三子事業在¶
燈䆫秦范波瀾濶笑陸海潘江願兹秉經術出¶
<pb:KR4d0182_SBCK_008-12a>¶
仕榮家&KR0022;¶
少游五十䇿其言明且清筆墨深𨵿鍵開闔見¶
日星陳友評斯文如鍾磬鼓笙誰能續鳯鳴洗¶
耳聽兩甥(謂爲甥/秦范相)¶
　　　　　次韻元實病目¶
道人甞恨未灰心儒士苦愛讀書眼要須𤣥覽¶
照境空莫作白魚鑚蠹簡閲人朦朧似有味看¶
字昏澁尤宜懶范侯年少百夫雄言行一一無¶
可柬看君眸子當瞭然乃稱胷次常坥坥如何¶
<pb:KR4d0182_SBCK_008-12b>¶
有物食明月淚睫隕珠衣袖滿金箆刮膜㑹有¶
時湯熨取快術誠短君不見岳頭懶瓉一生禪¶
鼻涕垂頥渠不管¶
　　　　　勝業寺恱亭(兩福巖/一作阻)¶
苦雨巳解嚴諸峯來獻狀不見白頭禪空𠋣紫¶
藤杖¶
　　　　　離福嚴¶
山下三日晴山上三日雨不見祝融峯還泝瀟¶
湘去¶
<pb:KR4d0182_SBCK_008-13a>¶
　　　　　花光仲仁出秦蘇詩卷思兩國士¶
　　　　　不可復見開卷絶歎因花光爲我¶
　　　　　作梅數枝及畫煙外逺山追少游¶
　　　　　韻記卷末¶
夢蝶眞人貌黄槁籬落逢花須醉倒雅聞花光¶
能畫梅更乞一枝洗煩惱扶持愛梅&KR0003;道理自¶
許牛頭參巳早長眠橘洲風雨寒今日梅開向¶
誰好何況東坡成古丘不復龍蛇看揮掃我向¶
湖南更嶺南繫船來近花光老歎息斯人不可¶
<pb:KR4d0182_SBCK_008-13b>¶
見喜我未學霜前草寫盡南枝與北枝更作千¶
峯𠋣晴昊¶
　　　　　書磨崖碑後¶
春風吹船著(斫/音)浯溪扶藜上讀中興碑平生半¶
世看墨本摩莏石刻𩯭成絲明皇不作包桑計¶
顛倒四海由禄兒九廟不守乗輿西萬官已作¶
鳥擇栖撫軍監國太子事何乃趣取大物爲事¶
有至難天幸爾上皇跼蹐還京師内間張后色¶
可否外間李父頤指揮南内淒涼幾茍活髙將¶
<pb:KR4d0182_SBCK_008-14a>¶
軍去事尤危臣結春秋二三策臣甫杜䳌再拜¶
詩安知忠臣痛至骨世上伹賞瓊琚詞同來野¶
僧六七輩亦有文士相追隨斷崖蒼蘚對立乆¶
凍雨爲洗前朝悲¶
　　　　　浯溪圖¶
成子寫浯溪下筆便造極空濛得眞趣膚寸已¶
千尺只今中宫寺在昔漫郎宅更作老夫船檣¶
竿挿蒼石¶
　　　　　太平寺慈民閣(衮同登/晩與曽公)¶
<pb:KR4d0182_SBCK_008-14b>¶
青玻瓈盆挿千岑湘江水清無古今何處拭目¶
窮表裏太平飛閣暫登臨朝陽不聞皁蓋下愚¶
溪但有古木隂誰與洗滌懷古恨坐有佳客非¶
孤斟¶
　　　　　題淡山巖二首¶
去城二十五里近天與隔盡俗子塵春蛙秋蠅¶
不到耳夏涼冬暖揔宜人巖中清磬僧定起洞¶
口緑樹仙家春惜哉次山世未顯不得雄文鑱¶
翠珉¶
<pb:KR4d0182_SBCK_008-15a>¶
淡山淡姓人安在徴君避秦亦不歸石門竹徑¶
幾時有瓊臺瑶室至今疑回中明㓗坐十客亦¶
可呼樂醉舞衣閬州城南果何似永州淡巖天¶
下稀(作凹/回一)¶
　　　　　明逺庵¶
逺公引得陶濳住美酒沽來飲無數我欲醉眠¶
卿且去只有空瓶同此趣誰知明逺似逺公亦¶
欲我行庵上路多方挈取甕頭春大白梨花十¶
分注與君深入逍遥游了無一物當情素道卿¶
<pb:KR4d0182_SBCK_008-15b>¶
道卿歸去來明逺主人今進歩(溪僧/道卿浯)¶
　　　　　去年三月清明蔣彦回喜太守監¶
　　　　　郡過其玉芝園作詩十六韻二侯¶
　　　　　皆有報章今年三月余到玉芝園¶
　　　　　記録一時次其舊韻¶
春生瀟湘水風鳴澗谷泉過雨花漠漠弄晴絮¶
翩翩名園上朱閣觀後復觀前借問昔居人岑¶
絶無炊煙人生須富貴河水清且漣百年共如¶
此安用涕潺湲蔣侯真好事杖屨喜接連車載¶
<pb:KR4d0182_SBCK_008-16a>¶
溪中骨堆排若差肩厭看孔壬面醜石反成妍¶
感君勸我醉吾亦無間然亂我朱碧眼空花墜¶
便翾行動須人扶那能金石堅愛君雷式琴湯¶
湯發朱絃但恨賞音人太半隨逝川平生有詩¶
罪如痼不可痊今當痛自改三釁復三湔¶
　　　　　三月辛丑同徐靖國到愚溪過羅¶
　　　　　氏脩竹園入朝陽洞蔣彦回陶介¶
　　　　　石僧崇廣及余子相歩及余於朝¶
　　　　　陽巖裴回水濵乆之有白雲出洞¶
<pb:KR4d0182_SBCK_008-16b>¶
　　　　　中散漫洞口咫尺欲不相見介石¶
　　　　　請作五字記之¶
意行到愚溪竹輿鳴擔肩冉溪昔居人埋沒不¶
知年偶託文字工遂以愚溪傳栁侯不可見古¶
木䕃濺濺羅氏家瀟東瀟西讀書園笋茁不避¶
道檀欒揺春煙下入朝陽巖次山有銘鐫蘚石¶
破篆文不辨瞿李袁嵌竇響笙磬洞中出寒泉¶
同遊四五客拂石弄潺湲俄頃生白雲似欲駕¶
我仙吾將從此逝挽牽遂回船¶
<pb:KR4d0182_SBCK_008-17a>¶
　　　　　代書寄翠巖新禪師¶
山谷青石牛自負萬鈞重八風吹得行處處是¶
日用又將十六口去作宜州夢苦憶新老人是¶
我法梁棟信手斫方圎規矩一一中遥思靈源¶
叟分坐法席共聊持楚狂句往作天女供嶺上¶
早梅春參軍慙獨弄¶
　　　　　戲荅歐陽誠發奉議謝余送茶歌¶
歐陽子出陽山山竒水怪有異氣生此突兀熊¶
豹顔飲如江入洞庭野詩成十手不供寫老來¶
<pb:KR4d0182_SBCK_008-17b>¶
抱璞向涪翁東坡元是知音者蒼龍璧官焙香¶
涪翁投贈非世味自許詩情合得甞却思翰林¶
來餽光禄酒兩家水鑒共寒光予乃安敢比東¶
坡有如玉槃金叵羅直相千萬不啻過愛公好¶
詩又能多老夫何有更横戈奈此于思百戰何¶
　　　　　到桂州¶
桂嶺環城如鴈蕩平地蒼玉忽嶒峨李成不生¶
郭熈死柰此百嶂千峯何¶
　　　　　以椰子茶缾寄德孺二首¶
<pb:KR4d0182_SBCK_008-18a>¶
碩果霣林梢可以代懸匏携持二十年煑茗當¶
酒肴我今禦魑魅學打衲僧包聊持堅重器遺¶
我金石交¶
炎丘椰木實入用隨茗椀譬如楛石砮但貴從¶
來逺往時萬里物今在籬落間知公一拂拭想¶
我瘴霧顔¶
　　　　　和范信中寓居崇寧遇雨二首(寥)¶
范侯來尋八桂路走避俗人如脫兔衣囊夜雨¶
寄禪家行潦升階漂兩屨遣悶悶不離眼前避¶
<pb:KR4d0182_SBCK_008-18b>¶
愁愁已知人處慶公憂民苗未立旻公憂木水¶
推去兩禪有意開夀域歳晩築室當百堵它時¶
無屋可藏身且作五里公超霧¶
當年游俠成都路黄犬蒼鷹伐狐兔二十始肯¶
爲儒生行尋丈人奉巾屨千江渺然萬山阻抱¶
衣一囊遍處處或持劔掛宰上回亦有酒罷壷¶
中去昨來禪榻寄曲肱上雨傍風破環堵何時¶
鯤化北&KR0538;波好在豹隱南山霧¶
　　　　　乞鍾乳於曽公衮(紆)¶
<pb:KR4d0182_SBCK_008-19a>¶
寄語魯公子金丹幾時熟願持鍾乳粉實此磬¶
懸腹遥怜蠏眼湯已化鵝管玉刀圭勿妄傳此¶
物非碌碌¶
豫章黄先生文集第八¶
<pb:KR4d0182_SBCK_008-19b>¶
