# -*- mode: mandoku-view; -*-
#+TITLE: 豫章黄先生文集
#+DATE: 2015-09-11 09:56:33.281670
#+PROPERTY: ID KR4d0182
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 22
#+PROPERTY: FILE SB04n0519-022豫章黄先生文集-卷第二十二.
<pb:KR4d0182_SBCK_022-1a>¶
豫章黃先生文集第二十二¶
　　　　　　　黄庭堅魯直¶
　　　墓誌銘十三首¶
　　　　朝請大夫知吉州姚公墓誌銘¶
　　　　朝請郎知吉州畢公墓誌銘¶
　　　　朝議大夫致仕狄公墓誌銘¶
　　　　朝奉郎致仕王君墓誌銘¶
　　　　承議郎致仕張君墓誌銘¶
　　　　朝請郎湖南轉運判官吴君墓誌銘¶
<pb:KR4d0182_SBCK_022-1b>¶
　　　　東上閤門使康州&KR0475;練使知順州陶¶
　　　　　君墓誌銘¶
　　　　西頭供奉官潮州兵馬監押尹君墓¶
　　　　　誌銘¶
　　　　左藏庫使知宜州党君墓誌銘¶
　　　　朝奉郎通判涇州韓君墓誌銘¶
　　　　朝奉郎通判汾州劉君墓誌銘¶
　　　　鳯州&KR0475;練推官喬君墓誌銘¶
　　　　太子中允致仕陳君墓誌銘¶
<pb:KR4d0182_SBCK_022-2a>¶
　　　　　朝請大夫知吉州姚公墓誌銘¶
元豐辛酉八月已未朝請大夫知吉州事姚公¶
以疾殁于州之正寢屬吏豫章黃庭堅旣哭公¶
于堂弔問諸&KR0012;退則論撰公之丗出官次躬行¶
吏考遺諸&KR0012;使求立言之君子銘之其&KR0012;洸沆¶
曰實以某年月某甲子奉窀穸於錢塘之某原¶
舉先夫人祔焉維先人之治行它人所不能言¶
銘先人宜莫如子不得辭遂銘之恭惟姚氏其¶
自出甚逺其後乃占吴興武康察及思廉父子¶
<pb:KR4d0182_SBCK_022-2b>¶
以史顯璹元崇皆武后時宰相而元崇汔相泰¶
陵名重天下姚氏遂爲中州姓族與唐俱盛衰¶
有仕江南李氏以軍伐補東布洲鎭遏使者諱¶
瓉李氏納圖籍遂歸田焉是爲公之髙大父東¶
布洲今通州之淨海也故公爲淨海人曽大父¶
諱某大父諱某皆有潛德在田里及公起家仕¶
至中郎累贈先府君刑部侍郎公登慶曆初進¶
士第由縣尉至作州所至各有吏能官九遷爲¶
職方郎中㑹新格以階&KR0009;禄故今爲列大夫甞¶
<pb:KR4d0182_SBCK_022-3a>¶
以博士勾當廣西經略使公事廣東西新去兵¶
火所向瘡痍者未起公招慰拊納人就耕食使¶
者視成以書最知鬱林州三嵗未甞論決大辟¶
今天子即位遣子弟修土貢例當推恩公六子¶
皆未仕遂不遣子而遣其弟旁郡不能者多愧¶
之通判杭州州東挾漕河皆民田白龍澤岸善¶
決毁民成功公至則爲捍水隄於今以有年其¶
爲吉州蓋以揉熟丗故左右文法又其資長者¶
始至承前守留事訟訴盈庭逮報受書數吏不¶
<pb:KR4d0182_SBCK_022-3b>¶
勝舉舞文吏亦以甞公公色夷氣平徐徐區别¶
皆盡人情而後境中日以無事出報謁賔客一府¶
皆驚公忠信孝友好學不倦下士如不及任職¶
直前不爲後日計禄仕垂及四十年奉身菲薄¶
而棄諸&KR0012;之日衣才可以歛帑才可以具喪而¶
諸&KR0012;無以歸其砥礪廉節不減古人公諱某字¶
某年六十有三夫人某氏有封邑於金華先公¶
七月卒六男子長則洸虔州司理參軍滂蘄州¶
蘄春縣尉汲滌沅滸五女子適某官應昭若某¶
<pb:KR4d0182_SBCK_022-4a>¶
官阮之武某官劉敏脩敏脩之配旣没許以繼¶
室歸之而未行也銘曰¶
諸姚有聲望自吳興唐遷江南乃籍金陵有以¶
武功執戈海浦逮其曽孫耕食不去公舉進士¶
興于&KR0383;桑勤官下邑薦者交章從軍桂嶺别駕¶
海碣奉公恤民如我飢渴初不赫赫去思則多¶
及爲廬陵下車以歌宜壽富貴而不克享勒于¶
銘詩封恨黃壤¶
　　　　　朝請郎知吉州畢公墓誌銘¶
<pb:KR4d0182_SBCK_022-4b>¶
吉州太守畢公以元豐五年冬十一月已丑殁¶
於理所屬縣皆來弔哭越厥月己亥咸集乃稽¶
度初終圖建不朽謂豫章黃庭堅曰我公好學¶
力行能仕立節安可無述其&KR0012;平仲伏哭且言¶
實將以某年月某甲子葬於浮光先光禄之兆¶
先夫人趙氏繼室夫人滕氏皆祔焉則㑹有僚¶
詢事考徳勒之金石公諱某字某銘詩曰¶
嗟惟畢公弼周胙國厥興來仍有萬吉卜暨卓¶
至諴文獻方轂中原之李託植南邦髙王父璵¶
<pb:KR4d0182_SBCK_022-5a>¶
始籍浮光有息濟美執經躬耕王父中正贈官¶
中都先人諱京實光禄卿公舉進士以親受福¶
初載州縣薦書一束丞佐袐書主簿國子牧民咸¶
平以奉常土佐調兵食五十七州輸錢轉粟使¶
者借籌考牧至逺&KR0766;&KR0766;羊牛惠深與磁維二千¶
石熈寧甲寅河食我壁聮桴委粟調䕶老弱降¶
兵築室不請鄰糴流者歸野止有麰麥公廚告病¶
貸之私籝始其去歸折劵不征持節關隴百城¶
竦竦湔拔廉秀劾遣&KR0141;冗都尉輕車尚書中郎¶
<pb:KR4d0182_SBCK_022-5b>¶
肅肅雍雍象服左魚朝奉朝請實維新書吉在¶
江西素号難附公父母之苦語敎訶曽是徤訟¶
化爲舞歌公生戊戌嵗復元首我民無禄公疾¶
臥牖上章請老王命休之拖紳拜賜屏藥治歸¶
哭者隕涕孰能使之其配趙女椒不盈升來繼¶
婦職汝隂之滕其宜家人厥年不登有婉淑女¶
采自葑菲壼儀柔嘉維妾李氏能力大故哀恤¶
應禮公子三男惠連有萎平仲和仲季未勝衣¶
蓋七女子伯嫁而死四歸以時三處未字長倩¶
<pb:KR4d0182_SBCK_022-6a>¶
孫鼛淮海維揚大梁開封羅遹魏相濟隂曹南¶
任氏元常藹藹諸壻䆠學譽處人亦多公擇士¶
歸女公姿忠純言可信期秋陽皦皦表襮不施¶
力學好問胷次積藏有來咨求傾寫河江稗言¶
所收齊諧所記炙轂流膏坐客亹亹奉已純約¶
與人務惇錦衣被頻不有其文丗家多財而不¶
安富惟避分貲以殖季父孩養羸露爰及昏娶¶
吏事儒雅孔惠且明不張聲勢隱哀索情髙明¶
顯融萬鍾應有慈祥弟友訖不中壽非此其身¶
<pb:KR4d0182_SBCK_022-6b>¶
或昌厥後浮光之麓楸栢旣林鑱詩立宅亶古¶
來今¶
　　　　　朝議大夫致仕狄公墓誌銘¶
公諱遵禮字子安唐大臣梁公之苗裔避五代¶
亂始去太原稍占籍湘潭間公之季年乃以孥¶
家食于荆南而墳墓實在陽翟祖希顔徐州録¶
事參軍贈兵部尚書父棐樞密直學士工部侍¶
郎亦贈工部尚書公之伯氏遵度字元規名士¶
也故公之學問淵源近前輩有所聞則行之少¶
<pb:KR4d0182_SBCK_022-7a>¶
以父任試祕書省校書郎三遷爲大理評事知¶
湖州安吉縣明州鄞縣稍有能聲以大理寺丞¶
通判成徳軍通判蜀州賜緋衣銀魚又通判江¶
寧府知興化軍發運使改鹽法薦公知漣水軍¶
廢軍爲縣改知沂州未上選管勾牛羊司罷知¶
淮陽軍避髙遵裕改通州於是七遷爲尚書駕¶
部郎中賜紫衣金魚改朝議大夫管勾崇禧觀¶
以本官致仕以子明逺任右朝請大夫進左朝¶
議大夫致仕六年乃卒享年七十有六實元祐¶
<pb:KR4d0182_SBCK_022-7b>¶
九年正月也勲上柱國爵西城縣開國男食邑¶
七百戸夫人壽安縣君鄒氏七子長則明逺次¶
明復前河南府左軍巡判官次明權蚤卒次明¶
通郊社齋郎次明忠假承務郎次明述明昭三¶
女子嫁通直郎呉克禮蘭溪尉沈道宣徳郎沈¶
遜在安吉時馬尋守湖州少公恐不任事安吉¶
大姓俞氏所爲多不法前後令不敢擊俞氏私¶
釀酒椎牛㑹客公捕得劾治尋大驚曰乃能如¶
我少時在鄞縣縣中號無訟乃築亭觀延閩人¶
<pb:KR4d0182_SBCK_022-8a>¶
章望之表民與講學士子頗歸之表民集中有¶
與狄子論事則公也在興化時邑中仕家十八¶
九賔禮秀孝摧折強宗興温泉荻蘆之陂漑南¶
北西洋民食其功去而祠享之其爲通州&KR0275;風¶
壞民廬舎老㓜夷處勞來勸戒不以遺後人公¶
天資敦厚不道人短長仕官且然其所知雖大¶
利害以與人不知資已待僚屬盡敬見其一長¶
保薦不以疑似小過輕絕之元規早丗嫂劉夫¶
人少寡守二女公事㛐撫&KR0012;子不愧古人退居¶
<pb:KR4d0182_SBCK_022-8b>¶
與父老欵曲未甞入謁府縣訖于牖下言&KR0015;而¶
終不以疾痛嗚呼可以無媿矣明逺將以紹聖¶
攺元之明年元月奉公之柩合葬於陽翟之張¶
洞壽安縣君之墓則來乞銘於豫章黃庭堅昔¶
余舅氏户部尚書李公擇元規婿也數爲余道¶
子安之爲人今子安後殁不得公擇銘其墓銘¶
非余其誰銘曰¶
良吏循循父母小民事不赫赫故走于塵天下¶
長者爲人不疚商財計功則在人後嗚呼狄公¶
<pb:KR4d0182_SBCK_022-9a>¶
睦家甚雍政問得民不問其逢康寧壽考徳則¶
自好不富其橐以仁爲寶膴膴韓城其望具茨¶
公宫其中詔以銘詩¶
　　　　　朝奉郎致仕王君墓誌銘¶
君諱黙&KR0526;道人字復之曽大父鄰大父祚皆隠¶
約田間父晏始命君棄耒爲諸生及君仕於朝¶
累贈至朝散大夫君幻小執養事師趨庭問膳¶
自有度量識者以爲此兒當立王氏門户果登¶
治平四年進士第授什邡縣主簿縣與綿竹縣¶
<pb:KR4d0182_SBCK_022-9b>¶
俱調夫築洛口堰其工十萬鄰邑憂不辦君酌¶
民言而賦功省公錢愛民力不閱月而成遷通¶
泉令通泉歲饑甚君不待報而發廩乆不雨至¶
是而雨縣有千頃渠堙廢不知其始其旁租户¶
積嵗不能入賦君因其民願決其源二十里注¶
之江嵗以大熟民畫像祠之熈寧中中書户房¶
檢正官熊本察訪陜夔路青苖免役法任君定¶
奪兩路役法及州縣應廢者以君爲能使者交¶
章薦之改祕書省著作佐郎本薦君可任提舉¶
<pb:KR4d0182_SBCK_022-10a>¶
常平詔引上殿㑹耳聵不能奉詔乞得監味江¶
鎭茶埸以憂去服除轉運使苖時中饋軍興奏¶
君管勾文字討乞弟師還以瘴癘不能隨師者¶
萬人且棄死夷地矣君請以運糧虚舟載之分¶
責使臣將䕶醫粥以卒之存亡爲殿最所全活¶
者十七八以軍功吏考遂改承議郎泛恩遷朝¶
奉郎旣而歎曰吾聞人言憒憒也終不可以立¶
於朝於是請老而歸年始四十有八遂放浪江¶
淮山水間歸而治大宅開花圃築臺榭與父老¶
<pb:KR4d0182_SBCK_022-10b>¶
歌舞之如是十年乃終享年六十初室陳氏生¶
二男四女而卒追封金華縣君繼室張氏亦蚤¶
卒追封華陽縣君男曰洪以任爲太廟齋郎大¶
邑縣主簿曰源舉進士女嫁進士廖亶陳處義¶
程遵道其季居室洪卜以元符二年十一月葬¶
君於西岸之白水近朝散君之兆而來乞銘復¶
之於庭堅同年進士也雅聞復之爲&KR0526;道之郷¶
先生人所愛敬近乎古所謂歿而可祭於社者¶
故叙而銘之復之少時貧甚富室子弟會于州¶
<pb:KR4d0182_SBCK_022-11a>¶
學召一儒生講春秋君造講席而儒生揮之君¶
以怒去歸杜門讀春秋一月乃從儒生質所疑¶
儒生噤不能荅君因爲諸生講之皆得聞所未¶
聞其從仕未甞營私先國先民凡吏事它人所¶
難辦君常優爲之諸公要人聞君才多欲推之¶
於要津君曰豈不欲往無如病何其以人才爲¶
己任者未甞不歎也君於文無所不工睥睨立¶
成或不加㸃而文理粲然可觀坐客有豪俊者¶
欲以多窮之君下筆如流水坐人皆驚其於事¶
<pb:KR4d0182_SBCK_022-11b>¶
親居喪盡歡盡哀於兄弟朋友譽其賢者以勸¶
不肖於四方游士爲之依歸生館之死葬之於¶
其黨之&KR0012;焭衣食之敎養之使男有室女有家¶
於郷鄰䘏其有無而救其惡至其無頼者衆㑹¶
唾辱之里人畏之甚於刑罰性狷介不能容人¶
之非州縣有過舉輒上書論之昔孔子爲叔向¶
流涕曰古之遺直也君尚似之其銘曰¶
復之其頎而嶷而岐桃李有實其下成蹊羔豚¶
之割我有餘刃善刀藏之施於有政蘭臺石室¶
<pb:KR4d0182_SBCK_022-12a>¶
如君者幾以病去禄不濡其尾可祭于郷知徳¶
者鮮我文昭之尚以行逺¶
　　　　　承議郎致仕張君墓誌銘¶
君諱渭字象之實清河張氏有以工部侍郎致¶
仕贈司徒諱去華者始居洛陽蓋君之曽大父¶
也光禄少卿致仕贈兵部侍郎諱師錫者君之¶
大父也尚書職方貟外郎致仕贈中大夫諱景¶
伯者君之考也君天資孝友敏於吏能其家居¶
不問有無樂以市義雖廢疾不年而爲子爲吏¶
<pb:KR4d0182_SBCK_022-12b>¶
皆可紀中大夫公老在家性剛嚴少可君年最¶
少事之盡其懽初仕爲蒲隂主簿吏不能弄以¶
事去爲臨潁主簿以廢監牧有勞遷涇州觀察¶
推官軍興佐使者糧餉辦薦者交章攺宣德郎¶
知飛烏縣值元祐初改復差役君悉取故役書¶
治其凡而委其僚隂察其財力戒吏具戸版等¶
色而虚其名姓期日㑹民於廷曰某服某役某¶
服某役一邑吏皆驚民&KR0787;相視而定飛烏於梓¶
潼爲山邑不當孔道而公帑市絹居一州之半¶
<pb:KR4d0182_SBCK_022-13a>¶
君盡得它邑之財力請均嵗市之籍力爭之乃¶
見聴是嵗減三之二去而民烝甞之以疾監西¶
京糧料院疾益侵以承議郎致仕而卒得年五¶
十有四娶李氏尚書駕部貟外郎育之女先君¶
卒十有二年追封昭徳縣君子曰羽孫曰鼒二¶
女子長歸進士及第蘇大壽而卒次歸進士朱¶
佾君卒後某年當紹聖五年某月某甲子奉君¶
之喪葬洛陽兵部公之墓次時公之弟汲狀君¶
之行事來請銘銘曰¶
<pb:KR4d0182_SBCK_022-13b>¶
張起清河以文震驚衣冠濟濟吏有能聲正國¶
兄弟于將發硎斷蛟剸犀揚于帝庭君有家法¶
其銶其斧小試則然而命不偶我銘其坎以怨¶
坎壈¶
　　　　　朝請郎湖南轉運判官吳君墓誌銘¶
公諱革字孚道魏夏津人大父諱用之滁州全¶
椒令遂爲全椒人父諱頔婺州永康尉甞有隂¶
徳永康紀之殁殿中丞以公伯仲贈太中大夫¶
公舉進士爲襄州司戸叅軍以憂去調眞州楊¶
<pb:KR4d0182_SBCK_022-14a>¶
子主簿遷池州貴池令改祕書省著作佐郎知¶
廣徳軍建平縣通判韶州就移知南雄州課爲¶
廣東第一擢知吉州課又爲江西第一除江西¶
轉運判官徙湖南居數月寢疾歿於官享年五¶
十有三元祐三年四月某甲子也公由少年書¶
生治經術爲州縣吏遇事力行所聞天性精於¶
吏職其所至必令行禁止貴池民兄弟相與訟¶
田爲垂涕說同生當相盡以恩義意兄弟皆感¶
涕去方使者行新令給青苖錢公不格詔令而¶
<pb:KR4d0182_SBCK_022-14b>¶
實子可貸之民使者桉常平錢不盡予民取文¶
書視之皆如令在建平當熈寧甲寅乙夘嵗饑¶
饉公舉力政勸發廪所全活以萬計南雄州有¶
吏胥鬻獄把將長短不可治聞公嚴能乃匿去¶
爲外臺吏公下車盡得其姦狀捕取伏法郡内¶
肅清北人官死嶺南者調䕶其&KR0012;&KR0660;爲之道地¶
使得食得歸其事米鹽人不猒其細也吉州自¶
蹇周輔增鹽課二百萬民已失生理而魏綸上¶
諸縣増課九十五萬公至則告諸令後所增鹽¶
<pb:KR4d0182_SBCK_022-15a>¶
勿以爲課爲郡奬善士勸不能去其甚汙徳意¶
茂美御姦黠吏有轡䇿能左右之故元祐初御¶
史桉察南方上公爲愛民吏近臣交薦才任監¶
司朝廷當用之而公捐館舍矣公娶獨行沈君¶
士龍之女封安仁縣君子男朋早卒羽秀州軍¶
事推官竝幵兹同時中進士弟珏亦有蓺文女¶
許嫁進士江與京諸&KR0012;序列公之丗家能事來¶
乞銘曰將以某年月某甲子葬公于全椒之原¶
又再使來速銘公之兄蔚深道與余同年進士¶
<pb:KR4d0182_SBCK_022-15b>¶
予又於羽有雅故故叙而銘之銘曰嗚呼孚道¶
維出嶄嶄少吏于政有親有嚴食之衣之睦其¶
不咸治大如小察民肥瘠我牧不煩其羊戢戢¶
公居是&KR0022;民畏失之迨其去歸思而述之方行¶
萬里天實蹷之有藴下泉孰能抉之羽竝幵兹¶
常棣偕止而珏暮子鄂不韡韡我視其興則公¶
受祉¶
　　　　　東上閤門使康州團練使知順州¶
　　　　　陶君墓誌銘¶
<pb:KR4d0182_SBCK_022-16a>¶
府君諱弼字商翁陶氏蓋柴桑諸陶有諱矩者¶
避地將家占零陵之祁陽矩生蠲蠲生鈞贈殿¶
中丞殿中生岳仕至職方貟外郎贈刑部侍郎¶
是爲君考府君少&KR0012;志行磊落權竒左詩書右¶
孫吳同學生歎伏之以爲一日千里困窮無地¶
自致廼聚晩學子弟講授六經以奉母夫人長¶
沙太君甘旨慶曆中莫傜諸唐據湖南山溪鈔¶
掠郡縣提㸃刑獄楊畋召君俱行頗用其䇿謀¶
君亦分軍薄嶮得挑油平太平峒於畋軍中功¶
<pb:KR4d0182_SBCK_022-16b>¶
第二以進士調授桂州陽朔縣主簿儂智髙蹈¶
藉二廣畋以書召君掌機宜乗馹至曲江畋檄¶
君下英州議救廣府賊已走連賀蔣偕一軍没¶
餘衆潰入山林賊聲勢張甚君以便宜頗取敗¶
軍白旗大書曰招安蔣團練下敗兵使十數輩¶
持徇村落收得散卒則迴路趨賀州就糧州將¶
持法拒君君曉以大義迺聽活千餘人送幕府¶
㑹畋罷去不爲功然畋在朝廷每爲人言湖南¶
軍中獨得陶弼一人耳君乆次迺爲陽朔令以¶
<pb:KR4d0182_SBCK_022-17a>¶
吏考除大理寺丞監潭州糧料院廣南西路提¶
㸃刑獄李師中論薦其能擢知賔州詔換崇儀¶
副使知容州以六宅副使知欽州數以母老乞¶
歸極懇惻不聽旣丁内艱徒行奉喪歸葬祁陽奪哀¶
以崇儀使知邕州招納訓利等六州蠻及廣源内附¶
儂智髙千餘衆皆就耕食君亦再滿任乃得請知¶
鼎州詔使按治辰州南江諸溪蠻宣撫使舉君知¶
辰州又奏君不上吏課者二十年遷皇城使措置北¶
江用反間使彭師晏自攻伐歸其地縣官王師¶
<pb:KR4d0182_SBCK_022-17b>¶
問罪安南以知邕州又用宣撫使辟知順州四¶
遷爲東上閤門使康州團練使年六十有四終¶
於順州之官舍娶丁氏錢塘縣君生子通冠而¶
死以兄之孫同爲通後授郊社齋郎六女長嫁¶
寜郷尉嚴介而卒其五居室君不治細故獨以¶
文章自喜尤號爲能詩年三十起從軍心通悟¶
達兵家機㑹能得士死力智度閎深調䕶不虞¶
不見圭角遇倉卒大軍常&KR0029;以爲重作郡縣順¶
民立條敎當其艱勤與吏士同甘苦不以逺朝¶
<pb:KR4d0182_SBCK_022-18a>¶
廷故不盡心力所臨數州夷夏斬斬以約信爲¶
威甞請郴桂州靈渠通漕湘江軍興轉粟可十¶
倍使者不能聽李師中在廣西迺用之於今爲¶
功廣源酋長劉紀數請和市太平寨規覘國欲¶
生事徼功者吹噓助之君伐其謀後數年和市¶
議下劉彞沈起之事是矣順州草創存亡不可¶
知受命即上道折箠指撝溪洞晏然在軍中三¶
十年夷險一槩使者多朝廷大吏察治狀無以¶
易君故求去輒進官重任使遂老於桂林表裏¶
<pb:KR4d0182_SBCK_022-18b>¶
事母孝謹白首盡其驩平生詩文書奏十有八¶
卷讀其書知非録録者元豐三年十月丙子葬¶
零陵之金釡山下銘曰¶
武夫面牆文吏疚武維此康州俎豆軍旅烏合¶
其兵忠信成城敎子弟戰衛其父兄乘囏行權¶
處女脫兔及其旣平左規右矩虎媚養己時其¶
飽饑康州用士可赴深溪子推惸嫠姑息夷獠¶
我一以律不殘不傲藥不皸手漂絮終身或千¶
戸封竒偶匪人梓慶爲鐻不懷慶賞康州撫師¶
<pb:KR4d0182_SBCK_022-19a>¶
尚以義往大能小施夸者技癢我安養命民得¶
休養邊陲之守不必椎鋒我銘康州式勸士功¶
　　　　　西頭供奉官潮州兵馬監押尹君¶
　　　　　墓誌銘¶
君諱某字某尹氏鄴郡人宋有天下尹氏以武¶
功顯廷勛起佐命終滁州剌史贈太子太師生¶
女輔佐熈陵是爲淑徳皇后兩男子崇珂累功¶
至保信軍節度使贈侍中崇珪歙州剌史歙州¶
生昭壽任閤門祗&KR0248;閤門生元輿元輿耿介有¶
<pb:KR4d0182_SBCK_022-19b>¶
祖風獨不樂爲吏肆志江湖間而歿于姑蘇初¶
爲姑蘇人君姑蘇之子也以恩&KR0024;三班借職累¶
遷至西頭供奉官終于潮州兵馬監押得年六¶
十有五娶錢氏先君卒二年三子公庠舉進士¶
有聲先君卒五月公亶實承其祭其季未名兩¶
女嫁進士薛彦輔右班殿直張克已孫男女四¶
人君有知數敏於事幾歷官七州苟可以益公¶
家便民盡心力不愛一毫其在潮州趨吏功尚¶
不衰君殁後太守按行城壘府庫無毛甲事不¶
<pb:KR4d0182_SBCK_022-20a>¶
經君規畫歎其才爲揮涕晩仕嶺南英循潮三¶
州士大夫落南方者君以禮意接其人物而推¶
衣食以字其&KR0012;未甞問篋笥凡今出從車&KR0016;藴¶
藉而歸家與妻子商岀入㑹計毛髮者君所&KR0015;¶
也君仲氏宗奭能官而孝友拊君之&KR0012;歸女敎¶
男甚有恩意舉君夫婦及公庠之喪以某年某¶
月某甲子序葬於長洲虎丘之原謂其交游豫¶
章黃庭堅曰宗奭之伯氏父子淑善而不遂以¶
客死乞君文使我傳不朽遂爲誌而繼以銘詩曰¶
<pb:KR4d0182_SBCK_022-20b>¶
孝友秩秩兄弟琴瑟同安共恤在官夔夔勸功¶
度宜不求自嬉顔色&KR0015;語禮能惠寠見義孔武¶
禄不對其長固安其藏尚其嗣之昌¶
　　　　　左藏庫使知宣州党君墓誌銘¶
党侯河中河西人而長於京師應進士舉不利¶
以小校從王韶在秦鳯入熈河每戰輒有功三¶
遷乃得下班殿侍權邕州永平寨押伴交州進¶
奉使到闕下河東安撫使曽布奏充准備差使¶
權石州葭蘆寨兵馬監押充河東第九將部將¶
<pb:KR4d0182_SBCK_022-21a>¶
又差權吳堡寨麟州神木寨樞密院批狀指揮¶
發遣赴闕陳邊事党侯言西夏得并敵之利而¶
諸路無先發制人之兵大槩制賊之道四一曰¶
大舉二曰淺攻三曰進築四曰招來往者病在¶
用其一而廢其三故無全勝之威以制其敝竊¶
謂四者不可廢一但有先後緩急因賊強弱之¶
形而制之朝廷録其言行下諸路乃授河東第¶
六副將攺第二副將元符初乃知橫州安化蠻¶
犯宜州州將楊應辰射中臂不能軍經略司以¶
<pb:KR4d0182_SBCK_022-21b>¶
党侯對移領溪洞司事賊退又受其降乃復還¶
横州崇寧初竟用党侯守宜州安化蠻又犯省¶
地侯與東上閤門使統制黃忱戰勝於卸甲嶺¶
安化三州一鎭皆降於是䇿其茂功遷皇城副¶
使兼閤門通事舎人蓋崇寧元年也自下班殿¶
侍十八遷而至於此凡遷官多以戰功超資減¶
年略無一官以嵗月積也明年遷左藏庫使而¶
卒於宜州管下實八月丁卯享年五十有四初¶
室曹氏蓬萊縣君繼崔氏長安縣君四男子曰¶
<pb:KR4d0182_SBCK_022-22a>¶
渙三班奉職曰淳三班差使曰湜曰澤五女嫁¶
進士曹錞數月錞死今歸在室餘未笄孫男女¶
四人党侯年二十餘從軍在軍中三十年常以¶
不欺立名節及其爲州奉身潔清不取秋毫爲¶
吏無日不勤曰不如是不足以報國省閱獄訟¶
事如毫髮許不當情終不快曰不如是民不得¶
其所事有利於物如拳而犯法如粟終不爲曰¶
法不可不守也責僚屬以名分甚嚴而未甞以¶
細故使得罪去也捐館之日歛無複衣歸無餘¶
<pb:KR4d0182_SBCK_022-22b>¶
貲可以知其耆艾守節不衰也党侯諱光嗣字¶
明逺曽大父諱素大父諱宣袐書省著作佐郎¶
父諱武西頭供奉官贈右屯衛將軍渙等將以¶
某年月日葬侯於河中府河東縣之原而乞銘¶
於脩水黃庭堅實爲之銘銘曰¶
党侯繩繩持廉好清由微小吏以至專城節不¶
衰止身未耋老天奪之耶而喪其寶河東之原¶
宜栢宜松坎其阻深作侯寢宫我爲銘詩式告¶
無期曰此廉吏之丘勿壞傷之¶
<pb:KR4d0182_SBCK_022-23a>¶
　　　　　朝奉郎通判涇州韓君墓誌銘¶
君諱復字辨翁其先鄧之南陽人其上丗有爲¶
龍游令者不能歸而家於陵井遂爲陵之井研¶
人至辨翁閱五丗矣曽大父歸惠爲州吏當李¶
順亂時諸郡皆尚威斷凡賊所詿誤以盡殺爲¶
功歸惠條其重輕過故爲等差抱法律爭於廷¶
所活且百人謂其子慶之曰吾後當有興者及¶
爾子孫皆使爲詩書慶之生君考頴仕至太子¶
中允丗父崇尚書屯田貟外郎兄震朝請大夫¶
<pb:KR4d0182_SBCK_022-23b>¶
韓氏遂爲陵州衣冠族姓辨翁旣仕中州有田¶
於葉故今爲葉人初辨翁尚小自知求師云從¶
丗父讀書登進士第調瀘川尉盜殺人而執舎¶
旁子掠服之令謝病不敢予奪君釋之而趣捕¶
盜出將刑者非眞盜已而果然攺袐書省著作¶
佐郎知五臺山寺務司五臺供施傾天下惡少¶
年多竄僧籍中上下囊橐爲姦號爲不可措手¶
君擿其魁宿置于法按簿書皆得名物代州將¶
防禦使馮行已請爲其府判官㑹軍興辟河東¶
<pb:KR4d0182_SBCK_022-24a>¶
轉運司勾當公事方是時部使者懼乏興皆須¶
一調十君請峻期㑹法而調以實民用不擾再¶
遷太常博士通判鳳州州乆不治君興滯&KR0024;敗¶
寛而不弛府庫簿領一二以名召之郡以最聞¶
是時民冒茶禁日或千人至有貼妻賣子入賞¶
不足而繫有司君上其狀皆得釋然使者以爲¶
是沮吾法遷通判鳳翔府君治民用法寛治吏¶
用法急姦吏不能堪乃以綱目踈漏事訟君會¶
使者銜前沮法事即惡奏君坐停見任官君方¶
<pb:KR4d0182_SBCK_022-24b>¶
具本末求對獄涇帥奏君前所坐非罪乞以爲¶
佐徙之涇未幾卒於官享年五十有七初室馮¶
氏藍田進士行敏女繼室張氏壽光縣君冀國¶
勤惠公女三男子孟嶢夫季易夫皆有學行仲¶
浚夫舉進士雄州防禦推官知秦州清水縣三¶
女嫁利州司法參軍趙丕西頭供奉官馮維方¶
廣濟軍司戸參軍王望之君㓜少重遲不戲長¶
而端方論事取友是是非非不䘏嫌怨授易春¶
秋於蜀人龍昌期常稱慕李栖筠之爲人人以¶
<pb:KR4d0182_SBCK_022-25a>¶
爲君莊重寡言作文詞務體要斷獄深原其情¶
抶治姦欺豪吏奪氣言人之所不敢言蓋有賛¶
皇之風云君殁後十有六年當紹聖四年冬某¶
月某甲子嶢夫等乃克葬君於郟城之原使來¶
乞銘銘曰¶
韓遷井研寢微以湮厥有隂徳里中稱仁&KR0050;綿¶
於瓞旣碩其實有斐辨翁其音秩秩自少爲吏¶
慈哀於職匪求生之求得其直論事計可不隨¶
風波有挫其鋒君益淬磨以小觀大以近知逺¶
<pb:KR4d0182_SBCK_022-25b>¶
不振不年心亨事蹇不羮之西潁川之郟卜宅¶
固安昌而後葉¶
　　　　　朝奉郎通判汾州劉君墓誌銘¶
君諱禹徳州德平人字希儉年二十舉明法及¶
第補欒城尉名能捕盜奏徙槀城尉槀城盜爲¶
不發調德榮主簿兼縣事鹽井淡而征不除君¶
爲歲蠲四十萬罷官民追送之又爲永州軍事¶
推官權邵州武岡縣武岡溪洞蠻蜂出燒民積¶
聚郡治兵令民入保君從數&KR0016;入其巢穴曉以¶
<pb:KR4d0182_SBCK_022-26a>¶
禍福其酋請殺始事者二人以平以憂去服除¶
授資州録事參軍兼司法事始至將佐皆易之¶
見其決獄乃大驚郡有難辨事輒&KR0029;君改大理¶
寺丞知北海縣俗喜屠牛私酤君隂籍其姓名¶
區處具䟽壁間民相告曰是不可犯遷太子中¶
舎知樂壽縣事遷殿中丞改奉議郎樂壽南皮¶
縣金隄兩間使者度繕隄以障水利南皮而害¶
樂壽南皮令以私書誘樂壽仕家子得其願狀¶
告部使者使者下書問枊民狀君㑹民金隄乃¶
<pb:KR4d0182_SBCK_022-26b>¶
得南皮私書而焚之曰南皮令亦欲自便其民¶
顧不善謀耳當報以徳以願者寡不願者衆報¶
使者通判汾州遷承議郎恩加朝奉郎察舉吏¶
曹不忮而趨辦汾水被隄稍嚙永利西監君督¶
護作暑雨中工休乃去以故得疾以元祐八年¶
七月丙辰卒得年五十有九喪過汾市多隕涕¶
者君喜讀書善射在官居家長者愛之徳平王¶
英狀君行事如此英言行有物直可信故紀焉¶
君曽大父思齊大父誠父芝皆力田而芝以君¶
<pb:KR4d0182_SBCK_022-27a>¶
贈奉議郎娶張氏繼室趙氏安德縣君男曰槃¶
寀楶棨女嫁蘇某張潞郭彦佐張繹張頎有季¶
居室葬以元祐二年六月丁酉兆於某縣擊壤¶
郷之西源寀墨衰來乞銘三反而不懈乃予銘¶
銘曰¶
吏優於檢姦或賄或殘勤民惠䘏吏或舞其筆¶
嗚呼君潔可以馭吏惠可以扶弱孰能不克修¶
怨以徳勤事怠食瘁不媮息其施不遐惟畀之¶
嗇力耕者不穡尚其子之食¶
<pb:KR4d0182_SBCK_022-27b>¶
　　　　　鳳州團練推宫喬君墓誌銘¶
髙密喬君彦柔將葬其父母乞銘於豫章黃庭¶
堅曰吾家丗籍在昌邑而遷髙密居髙密蓋五¶
丗矣吾曽大父以善治生以財雄吾里中吾大¶
父喜爲俠振人急難以故破家産而貧先人乃¶
讀書年十八舉毛詩學究授咸陽縣主簿吏以¶
年少易之先人發其姦&KR0141;即罪邑中皆驚令貪¶
政疵頼先人得善去鄰邑有田訟十年不決先¶
人行田所視文書一語決之歷海陵槀城縣尉¶
<pb:KR4d0182_SBCK_022-28a>¶
爲石州録事參軍掌和糴倉郡將以和糴羡錢¶
數十萬資公帑諭先人更印曆先人執法不聽¶
至訶怒終不移罷石州調中牟主簿陜西轉運¶
司聞其材辟賑濟司勾當公事以憂去爲延長¶
令又以憂去先人事父母篤孝居喪毁瘠再丁¶
内艱遂以衰曰欲不出仕郷人強之乃調河州¶
軍事推宫對移蘭州又調鳯州團練推宫提刑¶
司檄先人決階成州滯訟不幸暴疾殁於成州¶
之栗亭吾母王氏繼母吕氏髙密士大夫之家¶
<pb:KR4d0182_SBCK_022-28b>¶
先人以元祐五年十月捐館舎明年先夫人又¶
棄養彦柔以貧從仕四方不得以時葬將以元¶
符二年某月日葬鄭公郷大父基次庭堅曰&KR0526;¶
道爲令奉公敬決訟平持身廉清浄寡言君子¶
也其言不妄視其子而知其父可銘也推官諱¶
敞字廣叔享年五十有六三男長則彦柔前進¶
士&KR0526;道令次彦中舉進士有聲次彦直尚小女¶
子嫁進士劉拯銘曰¶
才於爲吏小試牛刀廉於臨民不犯秋毫直於¶
<pb:KR4d0182_SBCK_022-29a>¶
事上怒不目逃不極其能又不耆耋繫逢不逢¶
不在巧拙我銘其丘告後勿伐¶
　　　　　太子中允致仕陳君墓誌銘¶
府君諱庸字景回潁川陳氏也徙京兆萬年唐¶
廣明之亂以家入蜀遂爲眉州青衣人曽大父¶
延禄大父顯忠以季子貴贈兵部侍郎父希載¶
以府君贈大理評事蜀亂更五代不解故大理¶
而上三丗在野府君始與季父希亮族弟諭學¶
於成都天聖中俱登進士第縣令名其所居坊¶
<pb:KR4d0182_SBCK_022-29b>¶
爲三俊初授澧州推官調潭州觀察推官長沙¶
縣&KR0012;女有父時田産爲其族親所冒没訴於州¶
縣部剌史累歲不得眞府君被檄按之一語而¶
決盡歸所侵地以故湖湘間田訟皆詣所部求¶
決於府君在湖南凡決疑獄二十二再調雅州¶
判官甞攝名山夾江籍三縣政事多見紀舉監¶
成都府市置院遷永興軍節度掌書記以父憂¶
去終喪屬太夫人春秋髙不赴銓集者數年終¶
養乆之乃調歙州判官三司戸部以監茶埸舉¶
<pb:KR4d0182_SBCK_022-30a>¶
知光州光山縣府君上書言光山號爲邑小民¶
醇今者繫獄常數百冒茶禁者十九願弛其禁¶
而征之所棄予民者未多而刑獄大省不報歲¶
饑州將命録富家粟諸縣爭趨令府君獨格不¶
下且言曰勸分故天之道而此邦無巨室焉得¶
粟而分諸終不可得罷光山吏部流内銓上其¶
課引對在廷會有羽書以西師不利趨召二府¶
按邊吏瑣計兵食罷所引選人子循資是時府¶
君年五十有三歎曰吾筋力益盡於州縣矣因¶
<pb:KR4d0182_SBCK_022-30b>¶
告老去買田築室於淮汝間曰潁川吾故郡也¶
宴居十年乃終蓋嘉祐十年五月壬戌府君白¶
首好學不衰以義將其氣不爲&KR0050;瓞葛藟以親¶
附人亦不斬然爲崖壁其於吏道如良農知田¶
如竘匠相木然爲縣常加意於尊爵俎豆以時¶
脩其禮物旌其處士秀民人又知府君之藴非¶
俗吏之所能也喜作詩不加琢磨而能自達其¶
意蓋恬於勢利之言也其在田間不亢不汙有¶
古之仕焉而已者之風初室劉夫人有婦行卒¶
<pb:KR4d0182_SBCK_022-31a>¶
時年三十有八二男子皆前卒二女子嫁進士¶
潘景繼室樂夫人能勤家事姑孝謹喜讀唐書¶
能講道其丗故興衰士大夫賢不肖老而記¶
憶不衰壽七十有二生六男而三不淑存者曰¶
架槊渠皆舉進士女其一病在室不能婦嫁内¶
殿崇班耿端彦者其季也樂夫人及見孫男女¶
十六曽孫男女三府君捐館舎二十九年樂夫¶
人旣祥乃克葬於光州固始縣淮安管鴻鵠之¶
原二夫人祔焉槊娶庭堅之女弟以婚姻之故¶
<pb:KR4d0182_SBCK_022-31b>¶
來乞銘府君之行義可銘也故叙而銘之銘曰¶
其生也不汲汲其没也不洄洄窮瀆之泉弗達¶
于逵鴻鵠之翼不媒于澤燕雀階天不怍不悔¶
生安其邦没葬其郷兩嬪鴈行同域也而不同藏¶
豫章黃先生文集第二十二¶
