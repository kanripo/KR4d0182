# -*- mode: mandoku-view; -*-
#+TITLE: 豫章黄先生文集
#+DATE: 2015-09-11 09:56:32.597219
#+PROPERTY: ID KR4d0182
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 7
#+PROPERTY: FILE SB04n0519-007豫章黄先生文集-卷第七.
<pb:KR4d0182_SBCK_007-1a>¶
豫章黄先生文集第七¶
　　　　　　　黄庭堅魯直¶
　　古詩五十二首(律詩三首)¶
　　　和王觀復洪駒父謁陳無已長句¶
　　　以古銅壺送王觀復¶
　　　王充道送水仙花五十枝欣然㑹心¶
　　　　爲之作詠¶
　　　次韻益修四弟¶
　　　以峽州酒遺益修復繼前韻¶
<pb:KR4d0182_SBCK_007-1b>¶
　　　病起荆江亭即事十首¶
　　　謝荅聞善二兄九絶句¶
　　　戯呈聞善¶
　　　劉&KR0022;直送水仙花¶
　　　次韻向和卿行松滋縣與鄒天鍚夜¶
　　　　語南極亭二首¶
　　　戯簡朱公武劉&KR0022;直田子平五首¶
　　　戯詠暖足缾二首¶
　　　鄒松滋&KR0009;苦竹泉橙麴蓮子湯三首¶
<pb:KR4d0182_SBCK_007-2a>¶
　　　次韻荅黄與迪¶
　　　次前韻謝與迪惠所作竹五幅¶
　　　題胡逸老致虚庵¶
　　　題蓮花寺¶
　　　衝雨向萬載道中得逍遥觀遂託宿¶
　　　　戯題¶
　　　題竹尊者軒¶
　　　送密老住五峯¶
　　　拜劉凝之畫像¶
<pb:KR4d0182_SBCK_007-2b>¶
　　　跋子瞻和陶詩¶
　　　題李亮功戴嵩牛圖¶
　　　次蘇子瞻和太白潯陽紫極宫感秋¶
　　　　詩韻追懷太白子瞻¶
　　　瓊芝軒¶
　　　龜殻軒¶
　　　秋聲軒¶
　　　次韻徐仲車喜董元達訪之作南郭¶
　　　　篇四韻¶
<pb:KR4d0182_SBCK_007-3a>¶
　　　　次韻仲車爲元達置酒四韻¶
　　　　次韻仲車因婁行父見&KR0009;之詩¶
　　　　　和王觀復洪駒父謁陳無已長句¶
陳君今古焉不學清渭無心映涇濁漢官舊儀¶
重九鼎集賢學士見一角王侯文采似於菟洪¶
甥人間汗血駒相將問道城南隅無屋止借船¶
官居有書萬卷繞(一作/纔)四壁樵蘇不爨談至夕主¶
人自是文章伯鄰里頗怪有此客食貧各仕天¶
一方佳人可思不可忘河從天來砥柱立愛莫¶
<pb:KR4d0182_SBCK_007-3b>¶
助之涕淋浪(仕一/作在)¶
　　　　　以古銅壺送王觀復¶
隨俗易汩没從公常糾紛我觀王隆化入蕕不¶
改薫未見蛇起陸已看豹成文愛君古人風古¶
壺投贈君酌酒時在傍可用珥楚楚問君何以¶
報直諒與多聞¶
　　　　　王充道送水仙花五十枝欣然㑹¶
　　　　　心爲之作詠¶
凌波仙子生塵韤水上輕盈歩微月是誰招此¶
<pb:KR4d0182_SBCK_007-4a>¶
斷腸魂種作寒花&KR0009;愁絶含香體素欲傾城山¶
礬是弟梅是兄坐對真成被花惱出門一笑大¶
江横¶
　　　　　次韻益修弟¶
霜晚菊未花節物亦可嘉欣欣登髙侣畏雨占¶
暮霞(諺云朝霞不出/門暮霞走千里)楚人醖菉豆輕碧自相誇老夫¶
不舉酒嚥嗽鳴两車良辰與美景客至但成嗟¶
　　　　　以峽州酒遺益修復繼前韻¶
令節不把酒新詩徒拜嘉頗憶宋玉賦登髙意¶
<pb:KR4d0182_SBCK_007-4b>¶
成霞渚宫但衰柳朝雲爲誰誇吾宗懷古恨流¶
涎過麴車一壺澆往事&KR0643;送解愁嗟(解一/作耐)¶
　　　　　病起荆江即事十首¶
翰墨塲中老伏波菩提坊裏病維摩近人積水¶
無鷗鷺時有歸牛浮鼻過¶
維摩老子五十七天子大聖初元年傳聞有意¶
用幽仄病著不能朝日邊(一作大/聖天子)¶
禁中夜半定天下仁風義氣徹修門十分整頓¶
乾坤了復辟歸來道更尊¶
<pb:KR4d0182_SBCK_007-5a>¶
成王小心似文武周召何妨略不同不須要出¶
我門下實用人材即至公¶
司馬丞相昔登庸詔用元老超羣公楊綰當朝¶
天下喜斷碑零落卧秋風(昔登庸一/作驟登庸)¶
死者已死黄霧中三事不數两蘇公豈爲髙才¶
難駕御空歸萬里白頭翁(爲一/作謂)¶
文章韓杜無遺恨草詔陸䞇傾諸公玉堂端要¶
真學士須得儋州秃鬢翁¶
閉門覔句陳無已對客揮毫秦少游正字不知¶
<pb:KR4d0182_SBCK_007-5b>¶
温飽味西風吹淚古藤州(吹一/作揮)¶
張子耽酒語蹇吃聞道潁州又陳州形容彌勒¶
一布袋文字江河萬古流¶
魯中狂士邢尚書本意扶日上天衢悙夫若在¶
鑴此老不令平地生﨑嶇(一云成崎嶇/一云作崎嶇)¶
　　　　　謝荅聞善二兄九絶句¶
自入醉鄉無畔岸心與歡伯爲友朋更闌夜坐¶
客星散午過未蘇髪鬅鬙¶
未嘗頃刻可去酒無有一日不吟詩詩狂克念¶
<pb:KR4d0182_SBCK_007-6a>¶
作酒聖意態忽如年少時¶
群豬過飲尚可醉疥手轑甕庸何傷柳家兄弟¶
太迫窄狂藥不容人發狂¶
莫作嘂號驚四鄰甕中有地可藏眞淵明醉握¶
逺公手大笑絶倒人不嗔¶
阮籍醉睡不論昏劉伶雞肋避尊拳至今凜凜¶
有生氣飲酒真成不愧天¶
公擇醉靣桃花紅人百忤之無愠容莘老夜䦨¶
傾數斗焚香黙坐日生東(李公擇尚書/孫莘老中丞)¶
<pb:KR4d0182_SBCK_007-6b>¶
椎&KR0451;破靣棖觸人作無義語怒四鄰尊中歡伯¶
笑爾輩我夲和氣如三春¶
陶令舍中有名酒無夕不爲父老傾四坐歡欣¶
觀酒德一燈明暗又詩成¶
阮籍劉伶智如海人間有道作糟丘酒中無諍¶
眞三昧便覺嵇康輸一籌¶
　　　　　戲呈聞善¶
堆豗病鶴怯雞群見酒特地生精神坐中索起¶
時被肘亦任傍人嫌我真¶
<pb:KR4d0182_SBCK_007-7a>¶
　　　　　劉&KR0022;直送水仙花¶
錢塘昔聞水仙廟荆州今見水仙花暗香靚色¶
撩詩句宜在林逋處士家(錢塘有水仙王廟林和靖祠/堂近之東坡先生以爲和靖)¶
(清節映世遂移神/像配食水仙王云)¶
　　　　　次韻向和卿行松滋縣與鄒天錫¶
　　　　　夜語南極亭二首¶
雪泥滑滑到山郭提壷勸沽亦不惡林中解道¶
不如歸家人應念思歸樂¶
衝風衝雨走七縣唯有白鷗盟未寒坐中更得¶
<pb:KR4d0182_SBCK_007-7b>¶
江南客開盡南䆫借月看¶
　　　　　戲簡朱公武劉&KR0022;直田子平五首¶
不趨吏部曹中版且鱠髙沙湖裏魚雖無季子¶
六國印要讀田郎萬卷書¶
歡伯可解藜藿嘲孔方定非金石交君看劉郎¶
最多智昨者火事幾焚巢¶
劉郎好詩又能文方我奔竄義甚敦爲親未葬¶
走人門閉門却掃不足論¶
朱家塤箎好兄弟&KR0728;巷六經葵莧秋我卜荆州¶
<pb:KR4d0182_SBCK_007-8a>¶
三𠭇宅讀田家書從之游¶
朱公趨朝痩至骨歸來豪健踞胡牀日看省曹¶
閽者面何如田家侍兒糚¶
　　　　　戲詠暖足缾二首¶
小&KR0078;煖足臥或能起心兵千錢買脚婆夜夜睡¶
天明¶
脚婆元不食纒裹一衲足天明更傾瀉頮面有¶
餘燠¶
　　　　　鄒松滋寄苦竹泉橙麴蓮子湯三首¶
<pb:KR4d0182_SBCK_007-8b>¶
# SB1_0987-047.png
# page missing
<pb:KR4d0182_SBCK_007-8b>¶
迺晚成之蘭芳深九畹露味挹三危流俗不顧¶
省古人可前追胷中陵雲賦自貴知音稀淵源¶
學未淺孝友家正肥與世殊&KR0100;轍三黜理亦宜¶
吴溪浣紗女不用朱粉施豈伊風塵子市門自¶
夸毗我作&KR0526;道囚三年始放歸邂逅終日語貽¶
我五字詩句如秋雨晴逺峰抺脩眉老馬甘伏¶
櫪坐看天驥馳灑掃清樾下當爲果茗期光隂¶
去易失日月轉兩儀仲氏有東園花竹深可依¶
寸歩不往來千里常夢思幾時開後戸扶䇿方¶
<pb:KR4d0182_SBCK_007-9a>¶
知兹¶
　　　　　次前韻謝與迪惠所作竹五幅¶
吾宗墨脩竹心手不自知天公造化鑪攬取如¶
拾遺風雪煙霧雨榮悴各一時此物抱明節君¶
又潤色之抽萌或發石懸箠有阽危林梢一片¶
雨造次以筆追猛吹萬籟作微涼大音稀霜兔¶
束豪健松煙泛硯肥盤&KR0074;未落筆落筆必中宜¶
今代捧心學取笑如東施或可遺巾幗選愞如¶
辛毗生枝不應節亂葉無所歸非君一起予衰¶
<pb:KR4d0182_SBCK_007-9b>¶
疾豈能詩憶君初解鞍新月挂彎眉夜來上金鏡¶
坐歎光景馳我有好東絹晴明要㑹期漪漪淇¶
園姿此君有威儀願作數百竿水石相因依它¶
年風動壁洗我别後思開圖慰滿眼何時遂臻兹¶
　　　　　題胡逸老致虛庵¶
藏書萬巻可敎子遺金滿籝常作灾能與貧人¶
共年榖必有明月生蚌胎山隨宴坐畫圖出水¶
作夜䆫風雨來觀山觀水皆得妙更將何物汙¶
靈臺(一作莫將世事侵兩鬢/小菴觀静鏁靈臺)¶
<pb:KR4d0182_SBCK_007-10a>¶
　　　　　題蓮華寺¶
狂卒猝起金坑西愶從數百馬百蹄所過州縣¶
不敢誰肩輿虜載三十妻仵生有膽無智略謂¶
河可馮虎可&KR0366;身膏白刃浮屠前此鄉父老至¶
今憐¶
　　　　　衝雨向萬載道中得逍遥觀遂託¶
　　　　　宿戲題¶
逍遥近道邊憩息慰憊懣晴暉時晦明謔語諧¶
讜論草萊荒䝉蘢室屋壅塵坌僕僮侍偪仄涇¶
<pb:KR4d0182_SBCK_007-10b>¶
渭清濁混¶
　　　　　題竹尊者軒¶
平生脊骨硬如鐵聽風聽雨隨宜&KR0003;百尺竿頭¶
放歩行更向脚跟參一節¶
　　　　　送密老住五峯(一本羊腸下有兩句云去時𩔖/茗春風香歸來秧稻夏日長)¶
我穿髙安過萍鄉七十二渡遶羊腸水邊林下¶
逢衲子掌北東西古道&KR0163;五峯秀出雲雨上中¶
有寶坊如側掌去與青山作主人不負法昌老¶
禪將栽松種竹是家風莫嫌斗絶無來往但得¶
<pb:KR4d0182_SBCK_007-11a>¶
螺師吞大象從來美酒無深巷¶
　　　　　拜劉凝之畫像¶
弃官清潁尾買田落星灣身在菰蒲中名滿天¶
地間誰能四十年保此清淨退往來澗谷中神¶
光射牛背¶
　　　　　跋子瞻和陶詩¶
子瞻謫嶺南時宰欲殺之飽喫惠州飯細和淵¶
明詩彭澤千載人東坡百世士出處雖不同風¶
味乃相似(東坡云古之詩人有擬古之作矣未有追和古人者也追/和古人則始於東坡吾於詩人無所甚好獨好淵明其詩)¶
<pb:KR4d0182_SBCK_007-11b>¶
(質而實綺癯而實&KR0254;自曹劉鮑謝李杜諸人皆莫及也吾前後和其詩凡一/百有九篇至其得意自謂不甚愧淵明然吾之於淵明豈獨好其詩也哉如)¶
(其爲人實有感焉淵明臨終䟽告儼等吾少而窮苦每以家弊東西遊走性/剛才拙與物多忤自量爲己必貽俗患僶俛辭世使汝等糿而飢寒淵明此)¶
(語蓋實錄也吾眞有此病而不蚤自知半生岀仕以/犯世患此所以深愧淵明欲以晚節師範其萬一也)¶
　　　　　題李亮功戴嵩牛圖(公寅)¶
韓生畫肥馬伏仗有輝光戴老作瘦牛平生千¶
頃荒觳觫告主人實已盡筋力乞我一牧童林¶
間聽横笛¶
　　　　　次蘇子瞻和李太白潯陽紫極宫¶
　　　　　感秋詩韻追懐太白子瞻¶
<pb:KR4d0182_SBCK_007-12a>¶
不見兩謫仙長懷倚脩竹行遶紫極宫明珠得¶
盈掬平生人欲殺耿介受命獨往者如可作抱¶
&KR0013;來同宿砥柱閲頽波不疑更何卜但觀草木¶
秋葉落根自復我病二十年大斗久不覆因之¶
酌蘇李蠏肥社醅熟¶
　　　　　瓊芝軒¶
卓僊在時養瓊芝深根固蔕活人命憧憧來問¶
此何草但告渠是唐婆鏡(子瞻詩所記胡道士王芝一/名瓊田草者俗號其葉為唐)¶
(婆鏡葉底開花故號羞天花以予考之其實本草之鬼臼也嵗生/一臼如黄精而堅瘦滿十二嵗可爲藥就土中生根取一臼勿令)¶
<pb:KR4d0182_SBCK_007-12b>¶
(大本知也煑麫如餫飩皮裹一臼吞之數日不飢啗三臼可辟榖也黄/龍山老僧多採而斷食令人體臞而神王今万家所用鬼臼乃鬼燈檠)¶
(耳如蜀人用鬼箭但用一草根不知何物也鎮陽趙州間道傍叢生三/羽者真鬼箭俗醫用藥如此而責古方不治病可勝歎哉因論玉芝故)¶
(并記之以遺胡道士道士胡君洞微卓君玘之弟子卓君之時欲崇飾/宫觀而俗縁薄規模甚逺而不成就及胡君而宫殿崇成便齋曲房松)¶
(竹薈蔚觀其軒䆫開塞宜冬而愜夏智慮通物者也又好文多/藝能治賔客具至者忘歸此東坡先生所以每至而留連者歟)¶
　　　　　龜殻軒¶
紫極宫中三百楹道人獨藏一神屋開軒納息¶
星月明時有白雲來伴宿¶
　　　　　秋聲軒¶
誰居空閑扇橐籥情與無情並時作是聲皆自¶
<pb:KR4d0182_SBCK_007-13a>¶
根極來更莫辛勤問南郭¶
　　　　　次韻徐仲車喜董元達訪之作南¶
　　　　　郭篇四韻(逵)¶
董侯從軍來意望名不朽欵門拜徐公在德不¶
在酒徐公雖避俗對客輒粲然耳不聞世事時¶
誦陶令篇¶
　　　　　次韻仲車爲元達置酒四韻¶
射陽三萬家莫貴徐公門誰能拜牀前況乃共¶
酒尊唯此醉中趣難爲醒者論盗臥月皎皎雞¶
<pb:KR4d0182_SBCK_007-13b>¶
鳴雨昏昏¶
　　　　　次韻仲車因婁行父見寄之詩¶
前朝老諸生太半正立首投荒萬里歸煩公問¶
健否往時望江宰今爲夏津吏它日可教之玉¶
音尚無棄¶
豫章黃先生文集第七¶
<pb:KR4d0182_SBCK_007-14a>¶
